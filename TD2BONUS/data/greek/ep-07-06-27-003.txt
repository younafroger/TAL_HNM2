<CHAPTER ID="003">
Συνεδρίαση του Ευρωπαϊκού Συμβουλίου της 21ης και 22ας Ιουνίου 2007 - Εξάμηνο δραστηριοτήτων της Γερμανικής Προεδρίας (έκθεση και δηλώσεις που ακολουθούνται από συζήτηση) 
<SPEAKER ID="007" NAME="Πρόεδρος">
Κυρίες και κύριοι, περνάμε τώρα στη συζήτηση για τα αποτελέσματα του Ευρωπαϊκού Συμβουλίου της 21ης και 22ας Ιουνίου. Κυρία Πρόεδρε του Ευρωπαϊκού Συμβουλίου, καγκελάριε Angela Merkel, σήμερα θα μιλήσετε για τέταρτη φορά στα μέλη του Ευρωπαϊκού Κοινοβουλίου. Αυτό δημιουργεί προδιαγραφές για όλες τις επόμενες προεδρίες. Δεν θέλω να προκαταλάβω τα σχόλια των προέδρων των πολιτικών ομάδων και των άλλων συναδέλφων, παρ' όλ' αυτά όμως θα ήθελα να σας εκφράσω τις ευχαριστίες μας για την καλή σας θέληση, την υπομονή σας, ιδίως όμως για την αποφασιστικότητά σας σε σχέση με την Ευρώπη, χωρίς την οποία θα ήταν αδύνατο το αποτέλεσμα της συνόδου κορυφής των Βρυξελλών. Σας ευχαριστώ θερμά, καγκελάριε Merkel!
<P>
(Χειροκροτήματα)
<P>
" ημερήσια διάταξη προβλέπει τώρα τη συζήτηση για την έκθεση του Ευρωπαϊκού Συμβουλίου και τη δήλωση της Επιτροπής σχετικά με τη συνεδρίαση του Ευρωπαϊκού Συμβουλίου της 21ης και 22ας Ιουνίου 2007 και για τη δήλωση του Συμβουλίου για το εξάμηνο της γερμανικής Προεδρίας.
<P>
Κυρία Πρόεδρε του Ευρωπαϊκού Συμβουλίου, καγκελάριε Angela Merkel, σήμερα θα μιλήσετε για τέταρτη φορά στα μέλη του Ευρωπαϊκού Κοινοβουλίου. Αυτό δημιουργεί προδιαγραφές για όλες τις επόμενες προεδρίες. Δεν θέλω να προκαταλάβω τα σχόλια των προέδρων των πολιτικών ομάδων και των άλλων συναδέλφων, παρ' όλ' αυτά όμως θα ήθελα να σας εκφράσω τις ευχαριστίες μας για την καλή σας θέληση, την υπομονή σας, ιδίως όμως για την αποφασιστικότητά σας σε σχέση με την Ευρώπη, χωρίς την οποία θα ήταν αδύνατο το αποτέλεσμα της συνόδου κορυφής. Σας ευχαριστώ θερμά, καγκελάριε Merkel!
<P>
(Χειροκροτήματα)
<P>
Σας παρακαλώ να μας μιλήσετε τώρα, κυρία Πρόεδρε του Συμβουλίου.
<SPEAKER ID="010" NAME="Angela Merkel">
Προεδρεύουσα του Συμβουλίου. (DE) Κύριε Πρόεδρε, κυρίες και κύριοι, λίγες μόνο ημέρες μετά από ένα αξιομνημόνευτο Ευρωπαϊκό Συμβούλιο, θα ήθελα στο σημείο αυτό πρώτα να υπενθυμίσω την εορταστική μας τελετή για την 50ή επέτειο της Συνθήκης της Ρώμης που έγινε τον Μάρτιο στο Βερολίνο. Τότε θυμηθήκαμε ότι 50 χρόνια με τη Συνθήκη της Ρώμης, 50 χρόνια ειρήνης και ελευθερίας, δημοκρατίας και κράτους δικαίου, δεν είναι ωστόσο παρά μια στιγμή στην ιστορία. Το αν θα είναι κάποια μέρα κάτι περισσότερο ...
<P>
(Προβλήματα με την ηχητική εγκατάσταση)
<SPEAKER ID="011" NAME="Πρόεδρος">
Κυρίες και κύριοι, θα ξαναπροσπαθήσω. Είναι εντάξει τώρα η διερμηνεία;
<P>
Κυρία Πρόεδρε του Συμβουλίου, μπορούμε παρακαλώ να ξαναπροσπαθήσουμε; Στην Ευρώπη χρειάζεται κάποια υπομονή. Ζητώ την επιείκειά σας.
<SPEAKER ID="012" NAME="Angela Merkel">
Προεδρεύουσα του Συμβουλίου. (DE) Κύριε Πρόεδρε, κύριοι συνάδελφοι, κυρίες και κύριοι λίγες μόνο ημέρες μετά από ένα αξιομνημόνευτο Ευρωπαϊκό Συμβούλιο, θα ήθελα στο σημείο αυτό να υπενθυμίσω πρώτα την εορταστική μας τελετή για την 50ή επέτειο της Συνθήκης της Ρώμης που έγινε τον Μάρτιο στο Βερολίνο. Τότε θυμηθήκαμε ότι 50 χρόνια με τη Συνθήκη της Ρώμης, 50 χρόνια ειρήνης και ελευθερίας, δημοκρατίας και κράτους δικαίου, δεν είναι ωστόσο παρά μια στιγμή στην ιστορία. Το αν θα είναι κάποια μέρα κάτι περισσότερο, δεν το γνωρίζουμε ακόμα.
<P>
Στην τελετή του Μαρτίου καταστήσαμε σαφές ότι τίποτα από όλα αυτά -την ειρήνη και την ελευθερία, τη δημοκρατία και το κράτος δικαίου- τίποτα από αυτά δεν μπορεί να θεωρηθεί δεδομένο. Όλα πρέπει να τα ενισχύουμε και να τα υπερασπιζόμαστε διαρκώς. " στασιμότητα είναι υποστροφή. Χρειάζονται δεκαετίες για τη δημιουργία εμπιστοσύνης, όμως η καταστροφή της μπορεί να γίνει εν μία νυκτί. Ναι, εν μία νυκτί. Κάθε διάσπαση θα μπορούσε να βγάλει την Ευρώπη από την πορεία της πολύ πιο γρήγορα απ' όσο θα πίστευαν ορισμένοι.
<P>
Με δυο λόγια, πρέπει να εργαζόμαστε διαρκώς για την ευρωπαϊκή ολοκλήρωση και τη διαφύλαξή της. Ως εκ τούτου, είμαι πολύ ευγνώμων διότι με το αποτέλεσμα του τελευταίου Ευρωπαϊκού Συμβουλίου μπορέσαμε να επιτύχουμε ακριβώς αυτό. Χαράξαμε την πορεία για μία ανανεωμένη κοινή βάση της Ευρωπαϊκής Ένωσης και ξεπεράσαμε τη στασιμότητα. Τελικά, δεν καταστρέψαμε την εμπιστοσύνη και αποφύγαμε το ρήγμα. Με δυο λόγια, το αποτέλεσμα του σαββατόβραδου θα δώσει μια νέα, κοινή δύναμη στην Ευρώπη.
<P>
Δεν θέλω να επανέλθω σήμερα στις εξαντλητικές διαπραγματεύσεις των τελευταίων εβδομάδων και μηνών, καθώς όλοι ξέρουμε πάρα πολύ καλά ότι ακόμα και η αρχή τους ήταν δύσκολη. Από την μια είχαμε τα κράτη που είχαν επικυρώσει και υποστηρίξει πλήρως τη Συνταγματική Συνθήκη και από την άλλη τα κράτη που ζητούσαν εκτεταμένες αλλαγές εξαιτίας της κριτικής που είχαν ασκήσει οι πολίτες τους.
<P>
Ας μην κοροϊδεύουμε τον εαυτό μας: υπάρχει πάντα ένας κίνδυνος, συγκεκριμένα ότι θα συνεχιστεί η κατάσταση παράλυσης και η τάση για διάσπαση. Ασφαλώς, αν το Ευρωπαϊκό Συμβούλιο δεν είχε επιτύχει το επιθυμητό αποτέλεσμα, αυτό δεν θα σήμαινε το τέλος της Ευρώπης, αναμφίβολα όμως θα είχε σχεδόν απερίγραπτες επιπτώσεις. Ως εκ τούτου, είναι πολύ σημαντικό που καταφέραμε να αποφύγουμε μια τέτοια κατάσταση.
<P>
" συμφωνία των Βρυξελλών μας δίνει τη δυνατότητα να διατηρήσουμε την ουσία της Συνταγματικής Συνθήκης. Θεωρώ ότι τελικά όλοι συμφωνήσαμε πως το αποτέλεσμα του Ευρωπαϊκού Συμβουλίου είναι μια επιτυχία - μια επιτυχία για την Ευρώπη και μια επιτυχία για το Ευρωπαϊκό Κοινοβούλιο.
<P>
Εσείς ανέκαθεν υπερασπιζόσασταν την ουσία της Συνταγματικής Συνθήκης, και τώρα η αναθεωρημένη συνθήκη θα καταστεί δυνατό να τεθεί σε ισχύ έγκαιρα πριν από τις ευρωεκλογές του 2009. Αυτό έχει εξαιρετική σημασία για όλους εκείνους που θα σταθούν απέναντι στους πολίτες της Ευρώπης.
<P>
(Χειροκροτήματα)
<P>
Με την αναθεωρημένη συνθήκη λάβαμε υπόψη τις ανησυχίες των πολιτών σχετικά με ένα πιθανό ευρωπαϊκό υπερκράτος και με την εκχώρηση μεγάλου μέρους της ταυτότητας των επιμέρους χωρών. Εγώ δεν συμμερίζομαι αυτές τις ανησυχίες, έπρεπε όμως να τις σεβαστώ και το έκανα. Ως εκ τούτου, αποφασίσαμε να μην αναφέρουμε στην αναθεωρημένη συνθήκη σύμβολα ή χαρακτηρισμούς σαν εκείνα των κρατών μελών.
<P>
Ταυτόχρονα, η αναθεωρημένη συνθήκη επιτυγχάνει μεγάλες προόδους ως προς την ικανότητα της Ευρωπαϊκής Ένωσης για δράση. Σε ορισμένους τομείς προχωρήσαμε ακόμα περισσότερο από τη Συνταγματική Συνθήκη της ΕΕ. Τέθηκε το θέμα της προστασίας του κλίματος και της αλληλεγγύης σε θέματα ενέργειας. Τα εθνικά κοινοβούλια θα συμμετέχουν ακόμα περισσότερο στη χάραξη της εθνικής πολιτικής για την Ευρώπη, ο διαχωρισμός μεταξύ των αρμοδιοτήτων της ΕΕ και εκείνων των κρατών μελών θα γίνει ακόμα πιο σαφής, και τώρα θα είναι ευκολότερο να επιτευχθούν οι προϋποθέσεις για ενισχυμένη συνεργασία, ιδίως στους τομείς της δικαιοσύνης και των εσωτερικών υποθέσεων.
<P>
Κυρίες και κύριοι, με την αναθεωρημένη συνθήκη υλοποιούνται τρία ουσιαστικά στοιχεία για το μέλλον της Ευρωπαϊκής Ένωσης. Πρώτον, ενισχύεται η ικανότητα της ΕΕ για δράση τόσο στο εσωτερικό όσο και στο εξωτερικό. Εδώ παίζουν ρόλο η ενιαία νομική προσωπικότητα της Ένωσης και η επέκταση της λήψης αποφάσεων με ειδική πλειοψηφία στο Συμβούλιο. Βέβαια, η ρύθμιση για τη διπλή πλειοψηφία που δίνει μεγαλύτερη βαρύτητα στον δημογραφικό παράγοντα θα τεθεί σε ισχύ μόλις το 2014, δηλαδή ταυτόχρονα με την πρώτη μικρότερη Επιτροπή, και με μεταβατική περίοδο μέχρι το 2017, όμως θα υλοποιηθεί. Αυτό είναι μία πρόοδος της Ευρώπης με πολύ μεγάλη αξία.
<P>
Επίσης, το έργο του Συμβουλίου θα αποκτήσει μεγαλύτερη συνέχεια με έναν πρόεδρο του Ευρωπαϊκού Συμβουλίου και τις ομαδικές προεδρίες όταν τεθεί σε ισχύ η νέα συνθήκη. Ταυτόχρονα, η αναθεωρημένη συνθήκη φέρνει πολιτική πρόοδο, για παράδειγμα στον τομέα των εξωτερικών δραστηριοτήτων της Ευρωπαϊκής Ένωσης.
<P>
Μία συνεπής εξωτερική πολιτική και το να μιλά η Ευρώπη με μία φωνή αποκτούν ολοένα μεγαλύτερη σημασία για μια Ευρώπη που θέλει να διεκδικήσει τη θέση της στον κόσμο. Θα διορίσουμε τον Ύπατο Εκπρόσωπο της Ένωσης για την εξωτερική πολιτική και την πολιτική ασφαλείας, που θα ηγείται της Επιτροπής Εξωτερικών Υποθέσεων, θα υποστηρίζεται από μία ευρωπαϊκή διπλωματική υπηρεσία και θα είναι μέλος της Επιτροπής, συγκεκριμένα ο αντιπρόεδρός της. Αυτό είναι ένα τεράστιο πολιτικό άλμα για την Ευρώπη.
<P>
(Χειροκροτήματα)
<P>
Και στους τομείς της δικαιοσύνης και των εσωτερικών υποθέσεων, που ενδιαφέρουν πολύ τους πολίτες, σημειώθηκε σημαντική πρόοδος, για παράδειγμα στην κοινή καταπολέμηση του διασυνοριακού εγκλήματος. Επίσης, οι διαδικασίες θα επιταχυνθούν σημαντικά με τη νέα διαδικασία λήψης αποφάσεων με ειδική πλειοψηφία.
<P>
Επιπροσθέτως, θα μπορέσουμε να καταστήσουμε σαφέστερο ότι η μεταβίβαση αρμοδιοτήτων δεν είναι μονόδρομος μέσω του οποίου η Ευρωπαϊκή Ένωση συγκεντρώνει απλά ολοένα περισσότερες αρμοδιότητες. Μπορεί να υπάρξουν επίσης καταστάσεις όπου η αρμοδιότητα μπορεί να επανέλθει στις επιμέρους χώρες, αν κριθεί αναγκαίο. Κοινή επιθυμία που έχουν εκφράσει οι πολίτες είναι να υπάρχει μεγαλύτερη ευρωπαϊκή συμμετοχή σε ορισμένους σημαντικούς τομείς, αλλά και μικρότερη συμμετοχή σε τομείς που τα κράτη μέλη μπορούν να χειριστούν πολύ καλά μόνα τους, και εμείς ανταποκρινόμαστε στην επιθυμία αυτή.
<P>
Κυρίες και κύριοι, η αναθεωρημένη συνθήκη καθιστά απόλυτα σαφές και ένα δεύτερο σημείο: θα υπάρξει μεγαλύτερη εγγύτητα μεταξύ Ευρώπης και πολιτών. Για τον σκοπό αυτόν θα καθιερωθεί μία ευρωπαϊκή πρωτοβουλία πολιτών όπως προέβλεπε η Συνταγματική Συνθήκη. Θα σημειωθεί πρόοδος στον κοινωνικό τομέα και θα υπάρχουν σαφείς κανόνες στον τομέα των δημοσίων υπηρεσιών. Επίσης, η Διακυβερνητική Διάσκεψη θα εγκρίνει δικό της πρωτόκολλο που θα δίνει μεγάλη σημασία στις υπηρεσίες γενικού οικονομικού συμφέροντος και θα διευκρινίζει ότι τα κράτη μέλη έχουν ουσιαστική ελευθερία στον μη εμπορικό τομέα.
<P>
Είμαι πολύ ικανοποιημένη -και θεωρώ ότι οι περισσότεροι από εμάς συμφωνούν σε αυτό- που μπορέσαμε επίσης να βρούμε μία λύση και για τον Χάρτη Θεμελιωδών Δικαιωμάτων. Ο Χάρτης θα ενισχύσει τα δικαιώματα των πολιτών έναντι των θεσμικών οργάνων και περιλαμβάνει νομικές υποχρεώσεις που θεωρώ ότι ταιριάζουν σε μια Ευρώπη με συναίσθηση των αξιών.
<P>
(Χειροκροτήματα)
<P>
Γνωρίζουμε ότι το "νωμένο Βασίλειο, που έχει τη δική του νομική παράδοση, αποφάσισε να ακολουθήσει δικό του δρόμο και πρέπει να το σεβαστούμε αυτό. " εναλλακτική θα ήταν να περιοριστεί ο νομικά δεσμευτικός χαρακτήρας του Χάρτη για όλους, γεγονός που θα ήταν ωστόσο απαράδεκτο για τα περισσότερα κράτη μέλη. Ήταν, επομένως, καλό που αποφεύχθηκε αυτό και πιστεύω ότι αυτή είναι και η γνώμη της πλειοψηφίας του Κοινοβουλίου.
<P>
(Χειροκροτήματα)
<P>
Τέλος, κυρίες και κύριοι, το τρίτο στοιχείο όπου θα φανεί η πρόοδος χάρη στην αναθεωρημένη συνθήκη είναι: περισσότερα δικαιώματα για τα κοινοβούλια. Με την αναθεώρηση της Συνθήκης, το Ευρωπαϊκό Κοινοβούλιο θα είναι κατά κανόνα ισότιμος συννομοθέτης και στο μέλλον το Ευρωπαϊκό Κοινοβούλιο θα εκλέγει τον πρόεδρο της Ευρωπαϊκής Επιτροπής. Ταυτόχρονα, πολλά κράτη μέλη θεώρησαν σημαντικό να υπάρξει μεγαλύτερη αναγνώριση του ρόλου των εθνικών κοινοβουλίων. Αυτό θα γίνει με ένα νέο άρθρο. Επίσης, συμφωνήσαμε να ενισχύσουμε τα κοινοβούλια με τον μηχανισμό ελέγχου της επικουρικότητας, ενώ ταυτόχρονα σεβαστήκαμε το δικαίωμα της Ευρωπαϊκής Επιτροπής να υποβάλει προτάσεις. Μελλοντικά, τα επιμέρους εθνικά κοινοβούλια δεν θα έχουν δικαίωμα αρνησικυρίας, πράγμα που εγώ θεωρώ απόλυτα σωστό.
<P>
(Χειροκροτήματα)
<P>
Κυρίες και κύριοι, η αναθεώρηση της Συνθήκης ήταν ένας από τους στόχους της γερμανικής Προεδρίας του Συμβουλίου. Ο άλλος στόχος της Προεδρίας του Ευρωπαϊκού Συμβουλίου ήταν ο αναπροσανατολισμός της Ευρωπαϊκής Ένωσης προς αυτά που μπορούμε να επιτύχουμε μόνο ως ενωμένη Ευρώπη. Εγώ είμαι απόλυτα πεπεισμένη ότι μόνο εάν δρούμε ενωμένα και αποφασιστικά θα μπορέσουμε να επιτύχουμε ορατή πρόοδο για τους πολίτες μας.
<P>
Φυσικά, πάντα θα υπάρχουν εξαιρέσεις, όπως είδαμε πρόσφατα στις αποφάσεις του Ευρωπαϊκού Συμβουλίου. Πάντα θα υπάρχουν νέες περιπτώσεις επιμέρους κρατών μελών που θα αποφασίσουν πως δεν θέλουν να συμμετάσχουν -τουλάχιστον όχι από την αρχή- σε συγκεκριμένες πολιτικές, ενώ άλλα θα προπορεύονται, μολονότι εντός του πλαισίου της συνθήκης. Αυτό όμως δεν είναι μία "Ευρώπη δύο ταχυτήτων". Επιτρέψτε μου να ξεκαθαρίσω ότι δεν της δίνω και μεγάλη αξία.
<P>
(Χειροκροτήματα)
<P>
Δεν πρέπει να είναι αυτός ο στόχος των πολιτικών μας, γιατί αλλιώς θα ανοίξουμε νέα ρήγματα στην Ευρώπη και θα αποδυναμώσουμε το Ευρωπαϊκό Κοινοβούλιο. Αξίζει πραγματικά τον κόπο και την προσπάθεια να συνεχίσουμε την αναζήτηση ενός κοινού δρόμου για όλα τα κράτη μέλη της ΕΕ. Υπάρχει μια αφρικανική παροιμία που λέει ότι αν θέλεις να ταξιδέψεις γρήγορα, πρέπει να πηγαίνεις μόνος, ενώ αν θέλεις να φθάσεις μακριά, πρέπει να πηγαίνεις μαζί με άλλους. Πιστεύω ότι αυτή η αφρικανική παροιμία εμπερικλείει τη σοφία της ιδέας της ευρωπαϊκής ολοκλήρωσης. Μόνο εάν ενεργούμε ενωμένοι και αποφασισμένοι θα μπορέσουμε να διατηρήσουμε τη μεγάλη, τη μοναδική ιδέα που χαρακτήρισε την ευρωπαϊκή ολοκλήρωση για παραπάνω από 50 χρόνια: ειρήνη, ελευθερία και νομική ασφάλεια για τους πολίτες της Ευρώπης.
<P>
Μόνον εάν ενεργούμε ενωμένοι και αποφασισμένοι θα μπορέσουμε να ενισχύσουμε τα δικαιώματα των πολιτών στην Ευρωπαϊκή Ένωση, για παράδειγμα με την ενσωμάτωση της Συνθήκης του Prüm στο νομικό πλαίσιο της ΕΕ. Αυτό θα διευκολύνει τη βελτίωση της αστυνομικής συνεργασίας στη διασυνοριακή καταπολέμηση της τρομοκρατίας, του εγκλήματος και της παράνομης μετανάστευσης στην ΕΕ. Μόνον εάν ενεργούμε ενωμένοι και αποφασισμένοι θα βελτιώσουμε την ανταγωνιστικότητα της Ευρώπης ως τόπου εγκατάστασης επιχειρήσεων. Ένα παράδειγμα είναι ο κανονισμός για την περιαγωγή που υπογράψαμε σήμερα εδώ. Μόνον εάν ενεργούμε ενωμένοι και αποφασισμένοι θα μπορέσουμε να αντιμετωπίσουμε μία από τις μεγάλες προκλήσεις της ανθρωπότητας, δηλαδή τον κίνδυνο που προκαλεί η αλλαγή του κλίματος.
<P>
Οι αποφάσεις του εαρινού Ευρωπαϊκού Συμβουλίου για μία ολοκληρωμένη πολιτική για την ενέργεια και την προστασία του κλίματος είναι πρωτοποριακές. Παρεμπιπτόντως, ήταν και προϋπόθεση για να επιτευχθεί συμφωνία στη σύνοδο κορυφής της G8 για το ότι χρειαζόμαστε μία διάδοχη συμφωνία στο πλαίσιο του πρωτοκόλλου του Κιότο υπό την αιγίδα του Ο"Ε και για τη συγκατάθεση όλων των μελών της G8 σε αυτό. Κάτι τέτοιο θα ήταν αδύνατο χωρίς το εαρινό Ευρωπαϊκό Συμβούλιο και την υποστήριξη του Ευρωπαϊκού Κοινοβουλίου. Πρόκειται για ένα λαμπρό παράδειγμα υπεράσπισης των ευρωπαϊκών συμφερόντων.
<P>
(Χειροκροτήματα)
<P>
Είναι, συνεπώς, απόλυτα σωστό ότι η προστασία του κλίματος θα συμπεριληφθεί τώρα στους στόχους της Ευρωπαϊκής Ένωσης στο νέο σχέδιο συνθήκης. Μόνον εάν ενεργούμε ενωμένοι και αποφασισμένοι θα έχουμε ως Ευρωπαίοι τη δυνατότητα να υλοποιήσουμε αυτά που μας ενδιαφέρουν στον κόσμο. Αυτό το έδειξαν και οι διασκέψεις κορυφής που διεξαγάγαμε στη διάρκεια της Προεδρίας μας με τους μη ευρωπαίους εταίρους μας της G8: τις "ΠΑ, τη Ρωσία, την Ιαπωνία και τον Καναδά.
<P>
Πέρα από αποφάσεις για την προστασία του κλίματος, σε αυτές τις διασκέψεις κορυφής επιτεύχθηκαν κι άλλες συμφωνίες που είναι μακροπρόθεσμα σημαντικές: συμφωνήσαμε με τις "ΠΑ και τον Καναδά να ενισχύσουμε τη συνεργασία για κανονιστικά ζητήματα, συμφωνήσαμε με τη Ρωσία να καθιερώσουμε ένα σύστημα έγκαιρης προειδοποίησης για τις ενεργειακές κρίσεις και να εγκαινιάσουμε διάλογο για τις επενδύσεις, συμφωνήσαμε με την Ιαπωνία να επιβάλουμε πιο αποτελεσματικά την προστασία των δικαιωμάτων πνευματικής ιδιοκτησίας.
<P>
Κυρίες και κύριοι, κάθε θεσμική πρόοδος και ο αναπροσανατολισμός της Ευρωπαϊκής Ένωσης είναι τελικά δυνατά μόνο εάν εμείς οι Ευρωπαίοι έχουμε συναίσθηση των αξιών μας, και μάλιστα αν κάνουμε τις αξίες αυτές γνώμονα των πράξεων μας. Πιστεύω ότι αυτός ο γνώμονας μπορεί επίσης να βοηθήσει να πείσουμε τους πολίτες μας για την Ευρώπη, συγκεκριμένα αυξάνοντας την επίγνωση των κοινών μας στόχων και καθιστώντας σαφές ότι ενεργούμε μαζί στον κόσμο επί τη βάσει των αξιών μας.
<P>
" Ευρώπη δεν σημαίνει να κάνουμε ό,τι μας αρέσει. " Ευρώπη είναι μία δέσμευση να συμβάλουμε ώστε η Γη μας να παραμείνει ένας κατοικήσιμος πλανήτης, να εξαναγκάζονται όλο και πιο λίγοι άνθρωποι να εγκαταλείψουν την πατρίδα τους εξαιτίας της βίας ή του πολέμου, να καταπολεμηθούν με επιτυχία ασθένειες όπως το AIDS, η ελονοσία και η φυματίωση. Έτσι κλείνει ο κύκλος της γερμανικής Προεδρίας του Συμβουλίου.
<P>
" αναθεωρημένη συνθήκη είναι απαραίτητη για να διατηρήσει η Ευρώπη την πορεία της. Το Ευρωπαϊκό Συμβούλιο ελπίζει ότι θα καταστεί δυνατό να συγκληθεί η Διακυβερνητική Διάσκεψη πριν από το τέλος Ιουλίου και γι' αυτό θα ήθελα να σας ζητήσω σήμερα να παρουσιάσετε τις δηλώσεις σας το συντομότερο δυνατόν. Όπως η γερμανική Προεδρία, έτσι κι εσείς θέλετε να μπορούμε να πούμε στους πολίτες στην προεκλογική εκστρατεία για τις ευρωεκλογές του 2009: αυτός είναι ο μόνος δρόμος για να προχωρήσει η Ευρώπη. Γι' αυτό είναι καλό ότι το Ευρωπαϊκό Κοινοβούλιο συζητά επανειλημμένα τα θέματα αυτά και επιδιώκει τον διάλογο με την κοινωνία των πολιτών, όπως θα δείξει και σε μία εκδήλωση με το όνομα Agora που θα γίνει το φθινόπωρο.
<P>
Κυρίες και κύριοι, κατά τη λήξη της γερμανικής Προεδρίας του Συμβουλίου θα ήθελα να παραθέσω και πάλι ένα απόσπασμα από το βιβλίο "Werte. Von Plato bis Pop” (Αξίες - από τον Πλάτωνα ως την ποπ) του γερμανού συγγραφέα Peter Prange. Όπως ίσως θα θυμάστε, είχα παραθέσει ένα απόσπασμα από αυτό το βιβλίο στην ομιλία μου εδώ τον Ιανουάριο, όταν άρχισε η δική μου προεδρία του Συμβουλίου. Ο Prange γράφει πως κάθε τι που έχουμε επιτύχει ποτέ εμείς οι Ευρωπαίοι, το χρωστάμε στις εσωτερικές μας αντιφάσεις, στην αιώνια εσωτερική μας σύγκρουση, στη διαρκή πάλη μεταξύ αντίθετων απόψεων, ιδεών και θέσεων.
<P>
Επιτρέψτε μου να προσθέσω μερικά δικά μου λόγια. Τα χρωστάμε όλα στην ικανότητά μας να αντέχουμε αυτές τις εσωτερικές αντιφάσεις και να μπορούμε, μετά από αμέτρητους πολέμους και άπειρο πόνο, να κάνουμε να επιτύχει κάτι τόσο θαυμαστό σαν το έργο για την ειρήνη στην Ευρώπη. Εμείς οι πολίτες της Ευρώπης πραγματικά ενωθήκαμε για το καλύτερο. Επιθυμία μου είναι να λένε οι πολίτες της Ευρώπης μετά από 50 χρόνια, το 2057: τότε, το 2007, η Ευρωπαϊκή Ένωση χάραξε τελικά τον σωστό δρόμο μετά από εξαντλητικές και εκνευριστικές συζητήσεις· τότε, το 2007, η Ευρωπαϊκή Ένωση πήρε τον σωστό δρόμο προς ένα ανθηρό μέλλον. Αυτό ήταν και θα παραμείνει η αποστολή μας, η αποστολή μας για το μέλλον, στην οποία θα παραμείνει απόλυτα αφοσιωμένη η Γερμανία ακόμα και μετά το τέλος της προεδρίας της. Σας ευχαριστώ.
<P>
(Οι βουλευτές, όρθιοι, χειροκροτούν παρατεταμένα)
<SPEAKER ID="013" NAME="Πρόεδρος">
Κυρία Πρόεδρε του Συμβουλίου, η αντίδραση του Ευρωπαϊκού Κοινοβουλίου εκφράζει καλύτερα από οποιαδήποτε λόγια τη μεγάλη του υποστήριξη για τις ενέργειές σας. Θα θέλαμε επίσης να ευχαριστήσουμε θερμά τους συναδέλφους σας που σας υποστήριξαν. Ακόμα, θα ήθελα να εκφράσω τις ειλικρινείς μου ευχαριστίες στον πρόεδρο της Επιτροπής κ. Barroso και να του ζητήσω να μας μιλήσει.
<SPEAKER ID="014" NAME="José Manuel Barroso">
Πρόεδρος της Επιτροπής. (DE) Επιτρέψτε μου να συγχαρώ την καγκελάριο Angela Merkel για όλα όσα πέτυχε.
<P>
Ένα εξαιρετικά δύσκολο καθήκον κατέληξε σε μία επιτυχία για την Ευρώπη. Θα ήθελα να επαινέσω ιδίως την πολιτική φιλοδοξία που έδειξε η καγκελάριος εμμένοντας σε μία αναθεώρηση της Συνθήκης που δίνει στην Ένωση τα μέσα τα οποία χρειάζεται για να αντιμετωπίσει τις προκλήσεις του 21ου αιώνα.
<P>
Πρέπει να εκφράσουμε στην καγκελάριο Merkel και σε ολόκληρη την ομάδα της γερμανικής Προεδρίας την εκτίμησή μας διότι αγωνίστηκαν με τόση αποφασιστικότητα για να επιτύχουν τους στόχους τους και για να οδηγήσουν τις διαπραγματεύσεις σε ένα επιτυχημένο αποτέλεσμα. Τα συγχαρητήριά μας δεν αφορούν μόνο το αποτέλεσμα της συνόδου κορυφής του Ιουνίου, αλλά και τις πολλές επιτυχίες της γερμανικής Προεδρίας τους έξι τελευταίους μήνες.
<P>
(Χειροκροτήματα)
<P>
(EN) Μπορούμε να πούμε ειλικρινά ότι η Ευρώπη βρίσκεται σε απρόσκοπτη πορεία προόδου.
<P>
Φρονώ ότι είναι χρήσιμο να θυμηθούμε ποια ήταν η κατάσταση πριν από λίγο καιρό. Επιτρέψτε μου να αφήσω για λίγο κατά μέρος τα γεγονότα της περασμένης εβδομάδας και να αναφερθώ στα τελευταία δύο χρόνια. Πριν από ένα μόλις έτος, η Επιτροπή υιοθέτησε μια προσέγγιση την οποία ονόμασα "διπλή προσέγγιση". " πρώτη συνιστώσα αυτής της προσέγγισης ήταν να χρησιμοποιήσει η Ευρωπαϊκή Ένωση τις υφιστάμενες Συνθήκες με μεγαλύτερη αποτελεσματικότητα προκειμένου να προσφέρει αποτελέσματα προς όφελος των ευρωπαίων πολιτών. Αυτό το επιτύχαμε, παραδείγματος χάριν, μέσω της δέσμης μέτρων μας για την ενέργεια και την αλλαγή του κλίματος· μέσω της εστίασής μας στην καινοτομία· μέσω των προσπαθειών μας για την καταπολέμηση της γραφειοκρατίας· μέσω νομοθεσίας η οποία προσφέρει πρακτικά οφέλη στους καταναλωτές, όπως η νομοθεσία την οποία προτείναμε για την περιαγωγή και η οποία υπογράφηκε σήμερα ενώπιόν μας. Θέλω να ευχαριστήσω το Ευρωπαϊκό Κοινοβούλιο για την υποστήριξη που παρείχε σε αυτές τις πρωτοβουλίες.
<P>
" δεύτερη συνιστώσα ήταν η επιστροφή στη διαδικασία μεταρρύθμισης των Συνθηκών. Γι' αυτό προτείναμε την ιδέα της δήλωσης του Βερολίνου. " εν λόγω δήλωση μας προσέφερε μια εξαίρετη ευκαιρία να επαναβεβαιώσουμε τα συμφέροντα και τις αξίες μας τον 21ο αιώνα. Θεωρώ ότι η συζήτηση σχετικά με τη δήλωση του Βερολίνου ήταν μια σημαντική ευκαιρία να συγκεντρώσουμε την αναγκαία υποστήριξη η οποία κατέστησε εφικτή την επίτευξη θετικών αποτελεσμάτων στο πρόσφατο Ευρωπαϊκό Συμβούλιο.
<P>
Έχουμε, λοιπόν, την τιμή να δηλώσουμε ότι η πορεία την οποία προτείναμε κατά τη διάρκεια των διαδοχικών Προεδριών του Συμβουλίου ακολουθήθηκε. Πώς επιτεύχθηκε αυτό; Διότι η διπλή προσέγγιση ήταν η ορθή προσέγγιση. Δεν μπορούμε να δίνουμε στους πολίτες μας την εντύπωση ότι ασχολούμαστε μόνο με τα θεσμικά όργανα: πρέπει να εστιάσουμε τις προσπάθειές μας στην επίτευξη πρακτικών αποτελεσμάτων προς όφελος των πολιτών μας, καθόσον οι κυβερνήσεις και οι πολίτες θα έχουν την αναγκαία αυτοπεποίθηση για να αντιμετωπίσουν πολύ δύσκολα ενίοτε θεσμικά ζητήματα μόνον εάν έχουν εμπιστοσύνη στην ικανότητα των θεσμικών οργάνων να προσφέρουν αποτελέσματα σε θέματα τα οποία απασχολούν τους ευρωπαίους πολίτες - η ανάπτυξη και η απασχόληση, καθώς και η νέα ατζέντα της Ευρώπης: ενέργεια, αλλαγή του κλίματος και ασφάλεια.
<P>
Το πρόσφατο Ευρωβαρόμετρο είναι ενθαρρυντικό: η υποστήριξη της συμμετοχής στην Ευρωπαϊκή Ένωση και τα θεωρούμενα οφέλη της συμμετοχής στην Ένωση έχουν ενισχυθεί σημαντικά τα τελευταία δύο με τρία χρόνια. Στην πραγματικότητα, τα αποτελέσματα είναι τα καλύτερα, όσον αφορά την υποστήριξη της Ευρωπαϊκής Ένωσης, από το 1994. Γι' αυτό καταβάλαμε -και οφείλουμε να συνεχίσουμε να καταβάλλουμε- κάθε δυνατή προσπάθεια ώστε να μην χάσουμε αυτή την ευκαιρία για ενίσχυση της προσήλωσης σε αυτό το σπουδαίο ευρωπαϊκό εγχείρημα τώρα που είμαστε 27 κράτη με σχεδόν 500 εκατομμύρια πολίτες.
<P>
Θα είμαι πολύ ειλικρινής όσον αφορά τα αποτελέσματα του Συμβουλίου. Θεωρώ ότι, ενόψει των προκλήσεων που καλούμαστε να αντιμετωπίσουμε στο μέλλον, μπορούμε πραγματικά να δηλώσουμε ότι τα αποτελέσματα ήταν εξαιρετικά. Σήμερα, σε τούτο το Σώμα, οφείλουμε να υπογραμμίσουμε αυτή τη διαπίστωση. Δεν πρέπει να λησμονούμε ότι, πριν από αυτό το Συμβούλιο, είχαμε μια διάκριση μεταξύ 18 κρατών μελών τα οποία είχαν επικυρώσει τη Συνταγματική Συνθήκη και 9 κρατών μελών τα οποία δεν την είχαν επικυρώσει, ενώ 2 εξ αυτών είχαν απορρίψει ρητώς τη Συνταγματική Συνθήκη κατόπιν δημοψηφίσματος. Τώρα και τα 27 κράτη μέλη υποστηρίζουν ομόφωνα μια κοινή εντολή για μια τροποποιητική Συνθήκη.
<P>
Το γεγονός ότι μπορέσαμε να καταλήξουμε σε συμφωνία αποτελεί ήδη αξιόλογο πολιτικό επίτευγμα και πρέπει να είμαστε ευγνώμονες για την προθυμία όλων των κυβερνήσεων να προβούν σε συμβιβασμούς. Τώρα πρέπει να στρέψουμε την προσοχή μας στη διαδικασία επικύρωσης, η οποία θα αποτελέσει μια σημαντική στιγμή αλληλεγγύης και ενότητας στην Ευρώπη και μια ιστορική ευκαιρία ολοκλήρωσης της διευρυμένης Ευρωπαϊκής Ένωσης. Συγχρόνως, η πρόοδος σε σχέση με τη Συνθήκη της Νίκαιας θα διασφαλίσει τη βελτίωση της ικανότητας της Ένωσης να παρεμβαίνει για την επίτευξη ουσιαστικών αποτελεσμάτων.
<P>
Για να είμαστε ειλικρινείς, η τροποποιητική Συνθήκη πιθανότατα δεν θα είναι υπόδειγμα υψηλής ποίησης, όμως δεν αμφιβάλλω ότι θα είναι υπόδειγμα θαυμάσιας πεζογραφίας, εφόσον εστιάζεται ακριβώς στην ικανότητα των ευρωπαϊκών θεσμικών οργάνων να αναλαμβάνουν δράση.
<P>
Δήλωσα πριν από το Ευρωπαϊκό Συμβούλιο ότι πρέπει πραγματικά να ενισχύσουμε την ικανότητα της Ευρωπαϊκής Ένωσης να αναλαμβάνει δράση. Φρονώ ότι η τροποποιητική Συνθήκη θα βοηθήσει την Ένωση να σημειώσει σημαντική πρόοδο σε πολλούς τομείς και θα ενισχύσει την ικανότητά της να αναλαμβάνει δράση. Καταρχάς, η Ένωση θα ολοκληρωθεί πλήρως μέσω της υπέρβασης της διάρθρωσης των πυλώνων και της απόκτησης ενιαίας προσωπικότητας. Σε αυτόν τον τομέα της ικανότητας για δράση, θέλω να υπογραμμίσω ιδιαιτέρως τρεις ειδικότερες παραμέτρους.
<P>
Πρώτον, η σημαντικότερη πρόοδος επιτυγχάνεται στον τομέα της δικαιοσύνης και των εσωτερικών υποθέσεων. Στην τροποποιητική Συνθήκη υπάρχουν περισσότερες από 40 νέες περιπτώσεις ψηφοφοριών με ειδική πλειοψηφία. Αυτές περιλαμβάνουν τον έλεγχο των εξωτερικών συνόρων, το άσυλο, τη μετανάστευση, τα θέματα ποινικού δικαίου και την αστυνομική συνεργασία. " Συνθήκη θα ενσωματώνει επίσης πλήρως αυτούς τους τομείς στην κοινοτική μέθοδο λήψης αποφάσεων. Πρόκειται ουσιαστικά για "κοινοτικοποίηση" του τρίτου πυλώνα. Αυτή είναι μια θεμελιώδης μεταρρύθμιση η οποία θα δημιουργήσει έναν πραγματικό χώρο ελευθερίας, ασφάλειας και δικαιοσύνης στην Ευρώπη και θα αποτελέσει προτεραιότητα για το υπόλοιπο της θητείας της παρούσας Επιτροπής. " Ένωση έχει ανάγκη την αποτελεσματικότητα την οποία προσφέρει η ενίσχυση της ψηφοφορίας με ειδική πλειοψηφία. Δεν έχει νόημα να διαθέτουμε τις κατάλληλες πολιτικές εάν η συμφωνία επί των πολιτικών αυτών καθυστερεί επί σειρά ετών.
<P>
Δεύτερον, η τροποποιητική Συνθήκη θα προσφέρει νέες δυνατότητες και θα ενισχύσει τις νομικές βάσεις για την αντιμετώπιση των προκλήσεων της ενεργειακής πολιτικής και της αλλαγής του κλίματος. Ειδικότερα, η Επιτροπή είναι πολύ ικανοποιημένη για τη ρήτρα αλληλεγγύης ως προς την ενεργειακή ασφάλεια και τη συμφωνία να προστεθεί η καταπολέμηση της αλλαγής του κλίματος στο κείμενο της Συνθήκης. " ενεργειακή ασφάλεια και η αλλαγή του κλίματος αποτελούν πλέον κεντρικές προτεραιότητες της Ένωσης. Αυτό είναι σωστό να αντικατοπτρίζεται στις Συνθήκες.
<P>
Τρίτον, η τροποποιητική Συνθήκη θα ενισχύσει τη συνοχή της Ένωσης όσον αφορά τις εξωτερικές υποθέσεις. Στον κόσμο του 21ου αιώνα, μόνο αν ενώσουμε τις δυνάμεις των κρατών μελών και των θεσμικών μας οργάνων μπορούμε να ανταγωνιστούμε άλλες ηγετικές δυνάμεις. " ευημερία, η ελευθερία και η ασφάλειά μας εξαρτώνται από την ικανότητα να είμαστε ανταγωνιστικοί σε παγκόσμιο επίπεδο, από την ικανότητα να προωθούμε τα συμφέροντα και τις αξίες μας. " Ευρώπη θα εκφράζεται όλο και περισσότερο με ενιαία φωνή για θέματα διπλωματίας, ασφάλειας και άμυνας στους τομείς του εμπορίου, της νομισματικής βοήθειας και της ανάπτυξης και, ως εκ τούτου, θα είναι σε θέση να υπερασπίζεται καλύτερα τις αξίες και τα συμφέροντά μας στο παγκόσμιο πολιτικό προσκήνιο. Θα έχουμε έτσι τις προϋποθέσεις και τα μέσα για τη διαμόρφωση της παγκοσμιοποίησης, και δεν μπορούμε να χάσουμε μια τέτοια ιστορική ευκαιρία.
<P>
Ωστόσο, η τροποποιητική Συνθήκη αντιμετωπίζει και άλλα θέματα, όπως τα θέματα που αφορούν τη λογοδοσία και τη δημοκρατική νομιμοποίηση. Με την τροποποιητική Συνθήκη, η Ένωση θα ενισχύσει τη λογοδοσία και τη δημοκρατική της νομιμοποίηση. Και σε αυτή την περίπτωση, επιτρέψτε μου να υπογραμμίσω τρεις σαφείς βελτιώσεις σε σύγκριση με τη Συνθήκη της Νίκαιας.
<P>
Πρώτον, μέσω της αύξησης των διαδικασιών συναπόφασης, θα ενισχυθεί η συμμετοχή του Ευρωπαϊκού Κοινοβουλίου στη νομοθετική διαδικασία της Ένωσης. Βάσει της νέας Συνθήκης, η έγκριση της συντριπτικής πλειονότητας των ευρωπαϊκών νόμων θα πραγματοποιείται από κοινού από το Ευρωπαϊκό Κοινοβούλιο και το Συμβούλιο, με πλήρη σεβασμό του δικαιώματος πρωτοβουλίας της Επιτροπής.
<P>
Δεύτερον, τα εθνικά κοινοβούλια θα μετέχουν περισσότερο στη λειτουργία της Ένωσης. Αυτό αφορά την επικουρικότητα, την οποία άλλωστε υποστηρίζουμε. " νέα Συνθήκη θα τροποποιεί το πρωτόκολλο σχετικά με την επικουρικότητα και την αναλογικότητα. Αυτή η Επιτροπή χαιρέτιζε πάντα την ενίσχυση του ρόλου των εθνικών κοινοβουλίων. Εντούτοις, η Επιτροπή έχει καταστήσει επίσης σαφές ότι η συμμετοχή των εθνικών κοινοβουλίων στον έλεγχο της επικουρικότητας δεν πρέπει να υπονομεύει τις θεμελιώδεις λειτουργίες της Ευρωπαϊκής Ένωσης.
<P>
Πρώτον, κάθε νέα διαδικασία σχετικά με την επικουρικότητα πρέπει να σέβεται την κοινοτική μέθοδο και το δικαίωμα πρωτοβουλίας της Επιτροπής.
<P>
Δεύτερον, το Ευρωπαϊκό Κοινοβούλιο και το Συμβούλιο πρέπει να έχουν ισότιμο ρόλο. Τέλος, τα κατώτατα όρια όσον αφορά τις πλειοψηφίες πρέπει να αυξηθούν κατά τρόπο ανάλογο της σπουδαιότητας της διαδικασίας.
<P>
Κατορθώσαμε να εξασφαλίσουμε την υιοθέτηση όλων των απαιτήσεών μας και, ως εκ τούτου, να διατηρήσουμε τη θεσμική ισορροπία της Ένωσης, ενισχύοντας συγχρόνως τον έλεγχο της επικουρικότητας.
<P>
Τρίτον, και κατά τη γνώμη μου αυτή είναι μια από τις σημαντικότερες παραμέτρους, η τροποποιητική Συνθήκη θα προσδίδει νομική ισχύ στον Χάρτη Θεμελιωδών Δικαιωμάτων. Το γεγονός ότι ο χάρτης είναι νομικώς δεσμευτικός αποτελεί ισχυρό σύμβολο των άρρηκτων δεσμών που υπάρχουν μεταξύ της Ένωσης και των ευρωπαίων πολιτών. Αποτελεί επίσης ένα πολύ καλό μήνυμα και σύμβολο της προσήλωσής μας στην προάσπιση των θεμελιωδών δικαιωμάτων. Δεν μπορούμε να προωθούμε τον σεβασμό των θεμελιωδών δικαιωμάτων σε όλο τον κόσμο και να μην τα θεωρούμε ρητώς δεσμευτικά στο εσωτερικό της ΕΕ.
<P>
(Χειροκροτήματα)
<P>
Ο Χάρτης δεν είναι, και δεν υπήρχε ποτέ η πρόθεση να είναι, ένας Χάρτης των δικαιωμάτων των ευρωπαϊκών θεσμικών οργάνων επί των κρατών μελών. Ο Χάρτης αφορά τους ευρωπαίους πολίτες και την προστασία των δικαιωμάτων των πολιτών έναντι οιασδήποτε δύναμης η οποία θα προσπαθούσε ενδεχομένως να τα περιορίσει. Ο Χάρτης θα αποτελέσει εγγύηση των δικαιωμάτων τόσο των ευρωπαίων πολιτών όσο και των εθνικών θεσμικών οργάνων, ενώ θα είναι κεντρικό στοιχείο του συστήματος ελέγχων και ισορροπιών στην Ένωση δικαίου μας, καθόσον αυτό είναι το στοιχείο που μας διακρίνει από πολλά άλλα εγχειρήματα: είμαστε μια Ένωση η οποία στηρίζεται στις αρχές του δικαίου.
<P>
Υποστήριζα πάντα ότι τυχόν οπισθοδρόμηση έναντι του ισχύοντος κεκτημένου θα ήταν αδιανόητη. Αυτό έχει ιδιαίτερη σημασία όσον αφορά την ενιαία αγορά. Τα αποτελέσματα του Ευρωπαϊκού Συμβουλίου ήταν απολύτως θετικά κατά τη γνώμη της Επιτροπής, ιδίως από την άποψη των αρμοδιοτήτων της Ευρωπαϊκής Επιτροπής. Τα πρωτόκολλα σχετικά με τις υπηρεσίες κοινής ωφέλειας, καθώς και την εσωτερική αγορά και τον ανταγωνισμό, τα οποία αποτελούν προτάσεις της Επιτροπής, εγγυώνται τη δίκαιη και ανόθευτη λειτουργία της ενιαίας αγοράς, ενώ σέβονται τις εύλογες ανησυχίες που έχουν εκφράσει ορισμένα κράτη μέλη.
<P>
Προτού ολοκληρώσω την ομιλία μου, θέλω να απευθύνω την προειδοποίηση ότι πρέπει να αντισταθούμε στον πειρασμό μιας ανίερης συμμαχίας μεταξύ όσων αντιστέκονται σε μια πολιτική Ευρώπη και όσων αντιτίθενται στην ενιαία αγορά. Σε όσους υποστηρίζουν μια ανοικτή και παγκόσμια Ευρώπη, δηλώνω ότι αυτό θα το επιτύχουν μόνο μέσω της υποστήριξης της πολιτικής ολοκλήρωσης. Χωρίς πολιτική δύναμη, η Ευρώπη δεν θα μπορέσει ποτέ να διαμορφώσει την παγκοσμιοποίηση και να προασπίσει τα συμφέροντα και τις αξίες της στον κόσμο. " Ευρώπη δεν θα μπορέσει ποτέ να προασπίσει την προσήλωσή της σε μια ανοικτή οικονομία και σε ανοικτές κοινωνίες.
<P>
(Χειροκροτήματα)
<P>
Σε όσους αποδέχονται μια ισχυρή πολιτική Ευρώπη αλλά δεν είναι εξίσου ενθουσιώδεις υποστηρικτές της οικονομικής ολοκλήρωσης δηλώνω ότι θα επιτύχουν τη δημιουργία αυτής της ισχυρής πολιτικής Ευρώπης μόνο εάν υποστηρίξουν την ενιαία αγορά και την οικονομική ολοκλήρωση.
<P>
(Χειροκροτήματα)
<P>
Δεν μπορούμε να υπερασπιστούμε το ευρωπαϊκό εγχείρημα αν βάλλουμε κατά της ενιαίας αγοράς και προσπαθούμε να κατακερματίσουμε ένα από τα σπουδαιότερα επιτεύγματα της ολοκλήρωσής μας στην Ευρώπη.
<P>
Μετά την επιτυχία του Ευρωπαϊκού Συμβουλίου, απομένουν ακόμη δύο κρίσιμα στάδια. Πρώτον, πρέπει να ολοκληρώσουμε τη ΔΚΔ και να υπογράψουμε την τροποποιητική Συνθήκη. " ΔΚΔ θα ξεκινήσει τον επόμενο μήνα και η πορτογαλική Προεδρία επιδιώκει την ολοκλήρωσή της τον Οκτώβριο. Στηρίζω πλήρως αυτόν τον στόχο. Τα κράτη μέλη πρέπει στη συνέχεια να επικυρώσουν τη Συνθήκη, ενώ εν τω μεταξύ πρέπει να εξηγήσουμε στο ευρωπαϊκό κοινό γιατί αυτή η Συνθήκη θα είναι ένα αναγκαίο και θετικό βήμα προόδου. Μια τέτοια πολιτική αφήγηση θα είναι κεντρικό στοιχείο της γνωμοδότησης της Επιτροπής πριν από τη ΔΚΔ. Γνωρίζω επίσης ότι το Ευρωπαϊκό Κοινοβούλιο καταβάλλει ήδη έντονες προσπάθειες για την εκπόνηση της δικής του γνωμοδότησης.
<P>
Ευελπιστώ πάντως ότι το Ευρωπαϊκό Κοινοβούλιο και η Επιτροπή θα μπορέσουν να συνεχίσουν τη στενή τους συνεργασία για τη διάδοση του μηνύματος ότι η μεταρρύθμιση αυτή είναι επιβεβλημένη για την αντιμετώπιση των προκλήσεων του 21ου αιώνα και την επίτευξη καλύτερων αποτελεσμάτων προς όφελος των ευρωπαίων πολιτών. Φρονώ ότι οι ευρωπαίοι πολίτες θα είναι οι πραγματικά ωφελημένοι από την τροποποιητική Συνθήκη.
<P>
(Χειροκροτήματα)
<SPEAKER ID="016" NAME="Πρόεδρος">
Σας ευχαριστούμε πολύ, κύριε Barroso, για την ομιλία σας και για τη μεγάλη προσήλωσή σας στους στόχους της ΕΕ.
<SPEAKER ID="017" NAME="Joseph Daul" LANGUAGE="FR">
Κύριε Πρόεδρε, κυρία Merkel, κύριε Barroso, κυρίες και κύριοι, δεν υπάρχει αμφιβολία ότι εδώ και λίγους μήνες υπάρχει μια "κινητήρια ώθηση" στην Ευρώπη, και αυτό το οφείλουμε στη γερμανική Προεδρία της Ένωσης. Θέλω να αποτίσω ιδιαίτερο φόρο τιμής σε αυτό το Σώμα στην καγκελάριο, την Προεδρεύουσα του Συμβουλίου, κ. Merkel, και στην κυβέρνησή της.
<P>
Οι επιδόσεις της γερμανικής Προεδρίας της Ένωσης μιλούν από μόνες τους. Οι επιτυχίες της άλλαξαν το κλίμα που επικρατεί στην Ευρωπαϊκή Ένωση. " κατήφεια και η απαισιοδοξία αντικαταστάθηκαν από την αυτοπεποίθηση, και η αίσθηση της αδυναμίας ενόψει των αλλαγών που φέρνει η παγκοσμιοποίηση περιορίσθηκε για να δώσει τελικά τη θέση της στην ελπίδα για τα αποτελέσματα μιας φιλόδοξης, ρεαλιστικής και αποφασιστικής πολιτικής δράσης.
<P>
" δέσμη προτάσεων για την ενέργεια και την αλλαγή του κλίματος ήταν το πρώτο σημαντικό θετικό σημάδι. Δώσατε τον τόνο πείθοντας τους αρχηγούς κρατών και κυβερνήσεων της ΕΕ να επιλέξουν φιλόδοξους στόχους όσον αφορά τις ανανεώσιμες πηγές ενέργειας και το CO2 έως το 2020 προκειμένου να καταπολεμήσουν την αλλαγή του κλίματος. Κατά τη διάρκεια της συνόδου της G8 στο Heiligendamm, η Ευρώπη έδειξε ότι ήταν ενωμένη και άρχισε να μεταπείθει τις "νωμένες Πολιτείες. Φυσικά, πολλά είναι αυτά που πρέπει να γίνουν ακόμη στον τομέα αυτό. Ωστόσο, δείξαμε στον λαό της Ευρώπης και στους εταίρους μας ότι όταν η Ευρώπη είναι ενωμένη, τότε είναι πραγματικά ικανή να επηρεάσει και να ηγηθεί.
<P>
" γερμανική Προεδρία σημείωσε επίσης επιτυχία στις στρατηγικές μας σχέσεις με τις "νωμένες Πολιτείες, είτε αντιμετωπίζοντας τη χώρα ως εταίρο προτεραιότητας και επιταχύνοντας την υλοποίηση της διατλαντικής αγοράς, είτε οριστικοποιώντας τη συμφωνία "ανοικτοί ουρανοί".
<P>
Οι σχέσεις της Ευρώπης με τη Ρωσία ήταν επίσης στο επίκεντρο των εργασιών της Προεδρίας σας, κυρία Merkel. Όταν κατορθώσατε στη Σαμάρα να πείτε στον κ. Πούτιν ποιες είναι οι απαγορευμένες ζώνες μας (no-go areas) και σε ποιες βάσεις θα μπορούσαμε και πρέπει να συνεργαστούμε, συμβάλατε και με αυτόν τον τρόπο στην πρόοδο της Ευρώπης.
<P>
" γερμανική Προεδρία ήταν επίσης πολύ δραστήρια στον, ευαίσθητο είναι αλήθεια, τομέα της δικαιοσύνης και των εσωτερικών υποθέσεων. Θέλω ιδιαίτερα να ευχαριστήσω τον Υπουργό Εσωτερικών, κ. Schäuble, ο οποίος συνεργάστηκε πολύ αποτελεσματικά με το Κοινοβούλιό μας για όλα αυτά τα θέματα.
<P>
Ας χαιρετίσουμε επίσης την πρόοδο που έχει σημειωθεί σε άλλους τομείς, η οποία ενδεχομένως είναι λιγότερο θεαματική, αλλά πιο απτή για τους συμπολίτες μας. " πρόοδος αυτή έχει επισημανθεί πολλές φορές τις τελευταίες ημέρες: μείωση των τελών περιαγωγής, προαιρετική διαφοροποίηση στον τομέα της γεωργίας, στον αλιευτικό τομέα, το περιβάλλον κλπ. Φανερή πρόοδος έχει σημειωθεί σε όλα αυτά τα ζητήματα τους τελευταίους έξι μήνες, και αυτό δεν είναι μικρό κατόρθωμα.
<P>
Τέλος, θα ολοκληρώσω με τη συμφωνία που επιτεύχθηκε τις πρώτες πρωινές ώρες του προηγούμενου Σαββάτου, σχετικά με τη μεταρρύθμιση της Ευρωπαϊκής Συνθήκης. Δεν θα επαναλάβω την εξαιρετική δυσκολία του εγχειρήματος, θέλω απλά να αποδοκιμάσω ορισμένες παρατηρήσεις που -για να μιλήσω απερίφραστα- δεν είναι αντάξιες των θυσιών που έκανε ο λαός της Ευρώπης τα τελευταία πενήντα χρόνια για να διασφαλίσει την επικράτηση κλίματος ειρήνης και συμφιλίωσης μεταξύ μας.
<P>
(Χειροκροτήματα)
<P>
Επικροτώ το κύμα ελπίδας που δημιούργησε ο συμβιβασμός, ο οποίος επιτεύχθηκε στις Βρυξέλλες σχετικά με τη νέα ώθηση για τα θεσμικά όργανα της ΕΕ. Αυτό σημαίνει ότι η Ομάδα μου, και ιδίως το σκέλος του Ευρωπαϊκού Λαϊκού Κόμματος (Χριστιανοδημοκράτες), είναι απολύτως ικανοποιημένη με το νέο σχέδιο συνθήκης; Όλοι θα αντιλαμβάνονται ότι η απάντηση είναι "όχι". Τα ευρωπαϊκά σύμβολα, ο τίτλος του υπουργού εξωτερικών, η λήψη αποφάσεων με διπλή πλειοψηφία σε σύντομες προθεσμίες - θλιβόμαστε για όλα αυτά. Ωστόσο, η πολιτική, και ιδίως η ευρωπαϊκή πολιτική, είναι η τέχνη του συμβιβασμού. " συμφωνία που πέτυχε η γερμανική Προεδρία σε μια κοινή προσπάθεια είναι μια καλή συμφωνία την οποία θα υποστηρίξουμε.
<P>
Χάρη σ' εσάς, κυρία Merkel, χάρη στη χώρα σας καθώς και στην καλή θέληση των 27, οι τελευταίοι έξι μήνες ήταν πολύ θετικοί για την ευρωπαϊκή ολοκλήρωση. Σας είμαστε εξαιρετικά ευγνώμονες γι' αυτό.
<P>
(Χειροκροτήματα)
<SPEAKER ID="018" NAME="Martin Schulz">
εξ ονόματος της Ομάδας PSE. - (DE) Κύριε Πρόεδρε, κυρία Πρόεδρε του Συμβουλίου, κυρίες και κύριοι, η γερμανική Προεδρία του Συμβουλίου ήταν μια επιτυχία και έθεσε νέα πρότυπα. Αυτό είπε ο Πρόεδρος στην αρχή της συζήτησης και, κυρία καγκελάριε, η παρουσία της γερμανικής κυβέρνησης και η ικανότητα των μελών της, ιδίως του σοσιαλδημοκρατικού κόμματος, έκαναν εντύπωση που δεν θα σβήσει.
<P>
" σύνοδος κορυφής του περασμένου σαββατοκύριακου πέτυχε λιγότερα από όσα θέλαμε, ωστόσο πέτυχε πολλά. " πρόοδος που σημειώθηκε το σαββατοκύριακο δεν είναι μικρή, αλλά σημαντική. Κάναμε πολλά σημαντικά βήματα προόδου. Πολλά από αυτά που είπατε και που περιέγραψε ο Πρόεδρος της Επιτροπής ήταν αιτήματα του Ευρωπαϊκού Κοινοβουλίου.
<P>
Θα ήθελα να εξηγήσω γιατί είναι καλό σημάδι το ότι μείνατε σταθερή σε αυτές τις διαπραγματεύσεις. Πολλά έγιναν κεκλεισμένων των θυρών, όμως οι συνεδριάσεις μας είναι ανοιχτές. Ως εκ τούτου, θα ήθελα να πω το εξής: πληροφορήθηκα ότι είπατε τη νύχτα πως αν δεν υπήρχε ομοφωνία, θα συγκαλούσατε τη διακυβερνητική διάσκεψη με ειδική πλειοψηφία και θα γινόταν ψηφοφορία. Ενώ αυτό το πνεύμα της αποστασίας υπήρχε στην ατμόσφαιρα -και κάποιοι εδώ στην Ευρώπη θέλουν να το υποστηρίξουν- εσείς διατηρήσατε την ψυχραιμία σας, σηκωθήκατε και είπατε ότι οι χώρες πρέπει να ανοίξουν τα χαρτιά τους. Τότε κάποιες υποχώρησαν και είχαμε το ομόφωνο αποτέλεσμα. Αυτό εξηγεί πώς οδηγήσατε τις διαπραγματεύσεις σε ένα τόσο επιτυχημένο αποτέλεσμα το περασμένο σαββατοκύριακο.
<P>
(Χειροκροτήματα)
<P>
Θέλω να πω σε εκείνους που θέλουν μόνο να εκπροσωπήσουν τα δικά τους συμφέροντα στην Ευρώπη και να επικαλούνται τα εθνικά συμφέροντα, όπως είχε πει ο προκάτοχός σας Κόνραντ Αντενάουερ με χαρακτηριστική αμεσότητα: δεν πρέπει να σφάξω την αγελάδα που θέλω να αρμέξω. Είχε δίκιο και τα λόγια του ακούγονται ακόμα σωστά για τη σημερινή Ευρωπαϊκή Ένωση.
<P>
(Χειροκροτήματα)
<P>
Έχουμε σημειώσει σημαντική πρόοδο. Τώρα η Ευρώπη έχει πολύ μεγαλύτερη διαφάνεια. Υπάρχει διαφάνεια στην Επιτροπή και στο Κοινοβούλιο, όχι όμως και στο Ευρωπαϊκό Συμβούλιο. Μιλάμε για την κρίση της Ευρώπης, όμως το περασμένο σαββατοκύριακο έδειξε ακόμα καθαρότερα ότι η κρίση δεν αφορά τα ευρωπαϊκά θεσμικά όργανα - αφορά κυρίως τις κυβερνήσεις των κρατών μελών της ΕΕ.
<P>
(Χειροκροτήματα)
<P>
Κυρία καγκελάριε, δεν μιλάω για όλες τις κυβερνήσεις παρά για μερικές. Θα ήθελα να ευχαριστήσω τους αρχηγούς κρατών και κυβερνήσεων που αγωνίστηκαν στο πλευρό μας: τον Romano Prodi, τον Guy Verhofstadt, τον Jean-Claude Juncker και εσάς, που είπαν: θέλουμε την ευρωπαϊκή ενότητα γιατί δεν υπάρχει άλλη λύση. Κάποιες άλλες κυβερνήσεις δεν συμφώνησαν, ήθελαν κάτι διαφορετικό. " κυβέρνηση της Πολωνίας -και όχι ο λαός της, που σε αντίθεση με την κυβέρνηση είναι υπέρ της Ευρώπης- πρέπει να θυμάται ότι η Πολωνία είχε στην ιστορία της liberum veto. " πολωνική βουλή των ευγενών μπορούσε να αποφασίσει μόνο εφόσον υπήρχε ομοφωνία. Το liberum veto ήταν ένας από τους λόγους της κατάρρευσης της πολωνικής κοινοπολιτείας.
<P>
Δεν θα αφήσουμε να περάσει αυτό το liberum veto στην Ευρωπαϊκή Ένωση γιατί δεν θέλουμε να καταστραφούμε εξαιτίας του, και δεν θα επιτρέψουμε να οδηγηθεί η Ευρωπαϊκή Ένωση σε έναν δρόμο που δεν πρέπει να ακολουθήσει. " Ευρώπη και η Ευρωπαϊκή Ένωση είναι μία ιδέα. Είναι η ιδέα να ξεπεραστούν οι δαίμονες και οι έχθρες του παρελθόντος μέσω της ευρωπαϊκής ολοκλήρωσης. Δεν θα επιτρέψουμε σε λίγους ανθρώπους να αναστήσουν τις έχθρες του παρελθόντος και να καταστρέψουν την ιδέα της Ευρώπης. Αυτό ακριβώς σταματήσατε το σαββατοκύριακο και σας ευχαριστούμε γι' αυτό.
<P>
(Δυνατά και παρατεταμένα χειροκροτήματα)
<P>
Τώρα θα ήθελα να πω δυο λόγια για μία στιγμή των διαπραγματεύσεων που προκάλεσε ταραχή. Κυρία καγκελάριε, η γενιά μας, ανεξάρτητα από το μέρος της Γερμανίας από το οποίο κατάγεται, έχει μία υποχρέωση στην οποία προσπαθούμε να ανταποκριθούμε όπως όλοι οι δημοκρατικοί πολιτικοί της χώρας μας, δηλαδή να βγάλουμε τα σωστά συμπεράσματα από τα σφάλματα της χώρας μας και από τα εγκλήματα που διαπράχθηκαν εξ ονόματος του λαού μας. Το σωστό συμπέρασμα που βγάλαμε εμείς οι Γερμανοί ήταν ότι πρέπει να εντάξουμε την επανενωμένη Γερμανία στην Ευρωπαϊκή Ένωση, να την κάνουμε μέρος μίας ολοκληρωμένης κοινότητας εθνών προκειμένου να εξασφαλίσουμε ότι δεν θα επαναληφθούν ποτέ τα σφάλματα του παρελθόντος. Αυτό είναι το καθήκον μας και γι' αυτό εργαζόμαστε όλοι μαζί, είτε είμαστε σοσιαλιστές, είτε χριστιανοδημοκράτες, φιλελεύθεροι ή Πράσινοι. Αυτό είναι το κοινό μας καθήκον, η κοινή μας υποχρέωση που εμείς οι Γερμανοί πρέπει κατά τη γνώμη μου -και το λέω αυτό ως μέλος αυτού του διεθνούς Κοινοβουλίου- να εκπληρώσουμε. Ως εκ τούτου, έχουμε και το δικαίωμα να πούμε πως όποιος θέλει να χρησιμοποιήσει τους νεκρούς του Δεύτερου Παγκοσμίου Πολέμου για να παζαρέψει περισσότερες ψήφους στο Συμβούλιο Υπουργών, δεν καταλαβαίνει τι είναι η ευρωπαϊκή πολιτική και θα πρέπει να απορριφθεί άμεσα.
<P>
(Δυνατά και παρατεταμένα χειροκροτήματα)
<P>
Κυρία Πρόεδρε του Συμβουλίου, είπατε πως το Ευρωπαϊκό Κοινοβούλιο είναι ο μεγάλος νικητής αυτού του γύρου. Είμαστε ο μεγάλος νικητής γιατί θα ενεργήσουμε. Το Συμβούλιο θα συνεχίσει να δένει τα ίδια του τα χέρια με τις μυστήριες μεθόδους ψηφοφορίας του. Συγχαρητήρια! Όταν θα λαμβάνονται υπόψη οι πλειοψηφίες μας τόσο στην πρώτη όσο και στη δεύτερη ανάγνωση, εμείς θα είμαστε η καθοριστική δύναμη στην Ευρωπαϊκή Ένωση, όπως έγινε και με την περιαγωγή, το REACH και την οδηγία για τις υπηρεσίες. Μόλις το υπογράψατε μπροστά από την ευρωπαϊκή σημαία. Το 2057, οι άνθρωποι θα θυμούνται τους φιλοευρωπαίους και όχι εκείνους που ήθελαν να σταματήσουν αυτήν την ιδέα, που κανείς δεν μπορεί να τη σταματήσει.
<P>
Ευχαριστώ θερμά τη γερμανική προεδρία. Σας ευχαριστώ για την επίσκεψή σας και για την καλή συνεργασία, ευχαριστώ και τον Wilhelm Schönfelder που κάθεται δίπλα σας και εκπροσώπησε θαυμάσια εδώ την Ομοσπονδιακή Δημοκρατία της Γερμανίας όλα αυτά τα χρόνια.
<P>
(Χειροκροτήματα)
<SPEAKER ID="019" NAME="Πρόεδρος">
Ευχαριστώ πολύ, κύριε Schulz. Αν ο πρόεδρος του Κοινοβουλίου είχε δικαίωμα να εκφράσει την επιδοκιμασία του, θα το έκανε τώρα.
<SPEAKER ID="020" NAME="Graham Watson">
εξ ονόματος της Ομάδας ALDE. - (EN) Κυρία Προεδρεύουσα του Συμβουλίου, συγχαρητήρια για το πράσινο φως που δώσατε στην Ευρώπη και για τη σπουδαία κληρονομιά που αντιπροσωπεύει η ηγεσία σας.
<P>
Οι παρεμβάσεις για την αλλαγή του κλίματος και την ενεργειακή ασφάλεια καθιστούν αξιοσημείωτη την Προεδρία σας. " εξασφάλιση συμφωνίας για τη μεταρρύθμιση της Ένωσής μας την καθιστούν σπουδαία Προεδρία.
<P>
Ο Τζόζεφ Κόνραντ είχε παρατηρήσει κάποτε: "το να είναι κανείς γυναίκα είναι πολύ δύσκολη υπόθεση, μιας και υποχρεώνεται κυρίως να αντιμετωπίζει άνδρες".
<P>
(Γέλια)
<P>
Αυτό ίσχυε πρωτίστως στο Συμβούλιο, όπου πολλοί από τους ομολόγους σας έμοιαζαν αποφασισμένοι να θάψουν τη μεταρρύθμιση της Συνθήκης. Είναι αποκαλυπτικό του χαρακτήρα σας το γεγονός ότι χρησιμοποιήσατε την πειθώ, τη γοητεία και την προειδοποίηση για την επίτευξη συμφωνίας όταν μια τέτοια συμφωνία έμοιαζε αδύνατη.
<P>
Ποιος θα φανταζόταν τους μήνες που ακολούθησαν τα αποτελέσματα του δημοψηφίσματος του 2005 ότι η θεσμική μεταρρύθμιση ήταν ακόμη εφικτή, ότι οι ηγέτες της Ευρώπης θα αναγνώριζαν την ανάγκη ανάληψης κοινής δράσης για την ενεργειακή ασφάλεια, την αλλαγή του κλίματος και την εξωτερική πολιτική ή ότι θα άφηναν κατά μέρος τις απαιτήσεις για ομοφωνία στο Συμβούλιο προς όφελος της ψηφοφορίας με ειδική πλειοψηφία σε 36 νέους τομείς πολιτικής;
<P>
Αισθανόμαστε επίσης ικανοποίηση διότι αναγνωρίσατε την αυξανόμενη πολιτική πολυφωνία της Ευρώπης προσφέροντας στο Κοινοβούλιο τρεις θέσεις εκπροσώπων στην επικείμενη Διακυβερνητική Διάσκεψη. Σε συνδυασμό με την υπαγωγή της δικαιοσύνης και των εσωτερικών υποθέσεων στον κοινοβουλευτικό έλεγχο, αυτό αποδεικνύει ότι η ευρωπαϊκή δημοκρατία έχει ενηλικιωθεί και ότι το παρόν Σώμα είναι πλέον ισότιμος εταίρος στην άσκηση της διακυβέρνησης.
<P>
" συμφωνία δεν επιτεύχθηκε, ωστόσο, χωρίς κάποιο τίμημα, το οποίο στην προκειμένη περίπτωση δεν περιορίζεται σε επιμέρους αποκλίσεις ή εξαιρέσεις. Το πραγματικό θύμα ήταν ο ιδεαλισμός: η απώλεια των συμβόλων της Ένωσής μας και η αντικατάσταση της σχετικής απλότητας της Συνταγματικής Συνθήκης με τη γραφειοκρατική αδιαφάνεια αποτελεί λυπηρή εξέλιξη.
<P>
Αυτό είχε ως αποτέλεσμα ότι η νέα τροποποιητική Συνθήκη σας μοιάζει με οδηγίες για το χτίσιμο μιας ιαπωνικής παγόδας οι οποίες έχουν μεταφραστεί στα αγγλικά από τον κινέζο μεσάζοντα.
<P>
(Γέλια και χειροκροτήματα)
<P>
Όσο για το περιεχόμενο, κυρία Προεδρεύουσα του Συμβουλίου, ο διάβολος θα κρύβεται στις λεπτομέρειες. " τάση σας να παίζετε τον ρόλο της καλής μάγισσας σημαίνει, φοβούμαι, ότι οι δυνάμεις της αντίδρασης -die Verfassungsfeinde heissen sie immer noch in Bayern- ανταμείφθηκαν ανάλογα με τον βαθμό αρνητικότητάς τους, ενώ οι φίλοι του Συντάγματος -η σιωπηρή πλειονότητα- δεν κέρδισε σχεδόν τίποτε για την υποστήριξη του Συντάγματος το οποίο υπογράφηκε από όλα τα κράτη μέλη στη Ρώμη.
<P>
(Χειροκροτήματα)
<P>
Έτσι, οι Γάλλοι και οι Ολλανδοί κατάφεραν και πάλι να πλαγιοκοπήσουν τις δίκαιες και ανοικτές αγορές. Οι πλήρεις συνέπειες της εξαίρεσης της Βρετανίας και της Πολωνίας από τον Χάρτη Θεμελιωδών Δικαιωμάτων δεν είναι ακόμη γνωστές. Οι Φιλελεύθεροι και Δημοκράτες θεωρούν πραγματικά απίστευτο το γεγονός ότι ένας βρετανός πρωθυπουργός στερεί από τους πολίτες του "νωμένου Βασιλείου τα δικαιώματα τα οποία έκαναν τη χώρα του σεβαστή στον κόσμο -και τα οποία είναι πλέον εγγυημένα για άλλους πολίτες- προκειμένου να θωπεύσει τον λαϊκό Τύπο.
<P>
(Ζωηρά χειροκροτήματα)
<P>
Μόνον ο χρόνος θα δείξει αν οι αλλαγές στο κείμενο θα είναι διακοσμητικές, ή αν θα αποτελούν ευθεία επίθεση κατά των θεμελιωδών πολιτικών και οικονομικών αξιών της Ευρώπης. Ωστόσο, η πολιτική παραμένει πάντα η τέχνη του εφικτού.
<P>
Ενώ το αποτέλεσμα δεν είναι άψογο, το οικοδόμημα που έχετε χτίσει είναι ισχυρό: η στέγη δεν πρέπει να μπάζει νερά στον βαθμό που τα οικοδομικά υλικά της προόδου είναι καλά συναρμοσμένα με το σκυρόδεμα της αποφασιστικότητας.
<P>
Πρέπει να υπενθυμίσουμε στους πολιτικούς ηγέτες εδώ και τώρα ότι η Ευρώπη χρειάζεται επίσης το "δούναι", και όχι μόνο το "λαβείν". Εάν δεν το πάρουν απόφαση ότι πρέπει να συνεργαστούν πλήρως, η Ένωση δεν θα μπορέσει ποτέ να είναι σε θέση να εκπληρώσει τους στόχους της.
<P>
Κυρία Προεδρεύουσα του Συμβουλίου, το διάστημα των έξι μηνών είναι αρκετό για να λάμψει μια Προεδρία της ΕΕ. Ωστόσο, ως η ηγέτις που μας προσέφερε την υπόσχεση ενός μονίμου Προέδρου, η θητεία σας είναι αξιομνημόνευτη. Ποιος άλλος μπορεί να υπερηφανευτεί ότι πέτυχε την άρση του αδιεξόδου στο Συμβούλιο και μας απάλλαξε από την ήδη δυσφημισμένη διάρθρωση των πυλώνων; Ποιος άλλος μπορεί να ισχυριστεί ότι χάρη στις δικές του προσπάθειες δημιουργήθηκε μια ευρωπαϊκή διπλωματική υπηρεσία και ο θεσμός ενός Υπάτου Εκπροσώπου για την προώθηση του ρόλου μας στο διεθνές προσκήνιο, και ποιος άλλος θα είχε επιτύχει τόσα πολλά χωρίς προσπάθειες οι οποίες ήταν hart aber herzlich;
<P>
" πορτογαλική Προεδρία πρέπει να εκμεταλλευτεί αυτή τη δυναμική προκειμένου να διασφαλίσει ότι οι μελλοντικές εξελίξεις δεν θα καθορίζονται από γεγονότα που συμβαίνουν μακριά από την ήπειρό μας, αλλά, στο πλαίσιο των καλύτερων παραδόσεων της Ευρωπαϊκής Ένωσης, από τον ιδεαλισμό που εκφράζεται στο εσωτερικό της.
<P>
(Χειροκροτήματα)
<SPEAKER ID="021" NAME="Cristiana Muscardini">
εξ ονόματος της Ομάδας UEN. - (IT) Κύριε Πρόεδρε, κυρίες και κύριοι, παρά το γεγονός ότι η σχεδόν παρανοϊκή θέση του σοσιαλδημοκράτη Προέδρου έναντι της δημοκρατικά εκλεγμένης πολωνικής κυβέρνησης απειλεί να επισκιάσει σε κάποιο βαθμό αυτή την ευχάριστη περίσταση, την ημέρα κατά την οποία, χάρη στην καλή θέληση όλων των ενδιαφερομένων, καταλήξαμε σε συμφωνία, θέλω πρωτίστως να ευχαριστήσω την καγκελάριο Merkel, στην οποία είμαστε όλοι πραγματικά ευγνώμονες, για τις προσπάθειές της.
<P>
Αναγνωρίζουμε ότι η Προεδρία κατάφερε να αποκαταστήσει την ομαλή λειτουργία των θεσμικών μας οργάνων, ενώ ως Κοινοβούλιο εκτιμούμε επίσης τη διαμεσολάβηση του Προέδρου Sarkozy τις τελευταίες ημέρες.
<P>
Ως πρώην μέλος της Ευρωπαϊκής Συνέλευσης, θέλω να υπογραμμίσω ορισμένες πτυχές με τις οποίες εξακολουθούμε να διαφωνούμε: τη μείωση των μελών της Επιτροπής, την απουσία ορισμένων βασικών δικαιωμάτων της οικογένειας και των παιδιών από τον Χάρτη Θεμελιωδών Δικαιωμάτων, την απουσία αναφορών στις ρίζες μας και την παράλειψη των συμβόλων τα οποία αποτελούν έως σήμερα στοιχεία ταυτότητας της Ένωσης. " σημαία, ο ύμνος και το έμβλημα της Ένωσης έχουν συμβολική αξία για τους πολίτες μας· είναι, λοιπόν, επικίνδυνο να τα εγκαταλείπουμε σε μια περίοδο μαζικής μετανάστευσης και υποβάθμισης βασικών αξιών.
<P>
" Ένωση δεν είναι και δεν πρέπει να μετατραπεί σε κράτος· είναι μια κοινότητα κρατών, για την εκπροσώπηση της οποίας απαιτούνται ορατά σύμβολα. Αν διαχωρίσουμε την κοινωνική πολιτική από την εμπορική και νομισματική πολιτική, αυξάνουμε τον κίνδυνο δημιουργίας μιας Ευρώπης η οποία, όπως και στο πλαίσιο προηγούμενων Συνθηκών, ασχολείται με τους υαλοκαθαριστήρες των γεωργικών ελκυστήρων, όμως αδυνατεί να διαδραματίσει αποφασιστικό ρόλο για την εξασφάλιση ευρύτερης ευημερίας τόσο εντός όσο και εκτός της Ένωσης.
<P>
Χαιρετίζω την αύξηση των αρμοδιοτήτων του Ευρωπαϊκού Κοινοβουλίου, καθήκον του οποίου είναι να αποκαταστήσει τη δυνατότητα των πολιτών και των πολιτικών ομάδων να προασπίζουν τις εθνικές και περιφερειακές παραδόσεις, συνδυάζοντάς τις στο ευρύτερο πλαίσιο του Δυτικού πολιτισμού. " συνεργασία σε νομικά θέματα και υποθέσεις που άπτονται του ποινικού δικαίου πρέπει να οδηγήσει σε εναρμόνιση των χρόνων εκδίκασης και στην κατάργηση των μειωμένων ποινών για σοβαρά εγκλήματα που στρέφονται κατά της ασφάλειας.
<P>
Είναι απολύτως επιβεβλημένη η άσκηση μεταναστευτικής πολιτικής - οι μεσογειακές χώρες της Ένωσης δεν μπορούν πια να αφήνονται στην τύχη τους! Για τον λόγο αυτόν επικροτούμε την αυξημένη στήριξη που παρέχεται στον Frontex (Ευρωπαϊκός οργανισμός για τη διαχείριση της επιχειρησιακής συνεργασίας στα εξωτερικά). " σύσφιγξη των σχέσεων μεταξύ της Ένωσης και της Αφρικής αποβλέπει στην καταπολέμηση της φτώχειας, των τρομοκρατικών οργανώσεων και της όλο και μεγαλύτερης συνέργειας μεταξύ του ισλαμικού ριζοσπαστισμού του Ιράν και της Χεζμπολάχ, η οποία απειλεί εξίσου το μετριοπαθές και κοσμικό Ισλάμ και τη Δύση.
<P>
Είμαστε, λοιπόν, ευγνώμονες, κυρία Merkel, για τα όσα έχετε επιτύχει και απευθύνουμε εκ νέου το αίτημά μας: σήμερα, είναι επίσης αναγκαίος ένας Χάρτης Υποχρεώσεων· οι υποχρεώσεις και τα δικαιώματα είναι αδιαχώριστα!
<SPEAKER ID="022" NAME="Daniel Cohn-Bendit">
εξ ονόματος της Ομάδας Verts/ALE. - (DE) Λυπάμαι πολύ, Hans-Gert, εγώ είμαι!
<P>
(Γέλια)
<P>
Κύριε Πρόεδρε, κυρία Πρόεδρε του Συμβουλίου, κυρίες και κύριοι, το αποτέλεσμα είναι εντάξει, είναι μάλιστα πολύ καλό. Πρέπει να πούμε χωρίς περιστροφές ότι η γερμανική Προεδρία, μαζί με όλους εκείνους που ήθελαν να προχωρήσει η Ευρώπη, κατάφεραν να την κάνουν να προχωρήσει. Το σενάριο είναι καλό, αλλά η μουσική ήταν τρομερή, μετά βίας την ανεχόταν κανείς.
<P>
Θέλω να υπογραμμίσω ένα σημείο: αφενός οι πολίτες βεβαιώθηκαν ότι η Ευρώπη μπορεί να δράσει και να λαμβάνει αποφάσεις, αφετέρου όμως οι πολίτες της Ευρώπης αποκλείστηκαν από τη διαδικασία και αυτό δεν θα μπορέσει να διατηρηθεί μακροπρόθεσμα. Δεν μπορούμε να δημιουργήσουμε την Ευρώπη αν δεν βοηθήσουν οι πολίτες μας στη διαμόρφωσή της. Αν συνεχίσουμε έτσι, τότε κάποια στιγμή το κτίριο θα καταρρεύσει όπως τόσο πολλά από τα παιδικά μας όνειρα.
<P>
Εγώ επιμένω ότι η Ευρώπη περνάει την κρίση της μέσης ηλικίας. Με κάποιον τρόπο, χάρη σε μερικούς πολύ επιδέξιους χειρισμούς λίγων μόνο ανθρώπων, καταφέραμε να επιτύχουμε. Παρεμπιπτόντως, στη Γαλλία έχει κανείς την εντύπωση πως στη σύνοδο κορυφής ήταν μόνο ο Sarkozy και κανένας άλλος. Είναι πολύ καλό να ακούμε σήμερα εδώ να μοιράζονται σε περισσότερους οι έπαινοι.
<P>
Ένα άλλο σημείο είναι το εξής: συνέβη κάτι που εμείς οι Πράσινοι δεν μπορούμε να δεχτούμε και θα αντιδράσουμε μέχρι τέλους σε αυτό. Δεν είναι δυνατό να επιλέγει κανείς να μην συμμετέχει στον Χάρτη Θεμελιωδών Δικαιωμάτων. Ή έχουμε Χάρτη Θεμελιωδών Δικαιωμάτων, ή δεν έχουμε. Είναι παράλογο να λέμε ότι έχουμε έναν Χάρτη Θεμελιωδών Δικαιωμάτων με κοινές αξίες που ισχύουν σε ορισμένα μέρη και δεν ισχύουν σε κάποια άλλα. Μετά θα πάμε στον κ. Πούτιν και θα πούμε πως είμαστε μια κοινότητα αξιών, και ο κ. Πούτιν και οι Κινέζοι θα απαντήσουν: εκτός από τα μέρη που δεν είσαστε! Αυτό είναι αδύνατο.
<P>
(Χειροκροτήματα)
<P>
Τα επόμενα χρόνια θέλουμε μία διαδικασία που θα καταλήξει στην ενσωμάτωση του Χάρτη Θεμελιωδών Δικαιωμάτων στην Ευρωπαϊκή Ένωση. Κάθε βρετανός πολίτης και κάθε πολωνός πολίτης έχει τα ίδια δικαιώματα με κάθε άλλον ευρωπαίο πολίτη. Όταν δεν συμβαίνει αυτό, προσφέρουμε στο ανάλογο κράτος μία προνομιακή εταιρική σχέση. Στην Ευρώπη υπάρχει in ή out. Ας σταματήσουμε αυτές τις ανοησίες.
<P>
Είμαι βαθύτατα πεπεισμένος ότι αντιμετωπίζουμε προκλήσεις που δεν θα μπορέσουμε να ξεπεράσουμε ως μεμονωμένα έθνη. Αυτοί οι εθνικοί τελετουργικοί ύμνοι που ακούμε στις συνόδους κορυφής είναι δηλητήριο για τα σχέδιά μας. Οι λαοί πρέπει να αποφασίσουν μέσω των κυβερνήσεών τους αν θέλουν να συμμετάσχουν ή όχι. Το καλό αυτής της Συνθήκης είναι πως θα υπάρξει κάποτε μία διάταξη αποχώρησης. Δεν είμαστε υποχρεωμένοι να μείνουμε για πάντα μαζί. Όποιος δεν θέλει, δεν είναι υποχρεωμένος να μείνει. " τυραννία του βέτο μίας μειοψηφίας είναι το πιο αντιδημοκρατικό πράγμα που υπάρχει.
<P>
Γι' αυτό, κυρία Πρόεδρε του Συμβουλίου, ήταν οπωσδήποτε εντυπωσιακό να βλέπει κανείς πώς εσείς, μία γυναίκα, αντιμετωπίσατε σωβινιστές σαν τον Μπλερ. Δεν μιλάω μόνο για τους δίδυμους, γιατί ο Τόνι Μπλερ ήταν εκείνος που επιτέθηκε στο σχέδιό μας. Παρά τα όσα είχαν ήδη υπογραφεί, εκείνος υπαναχώρησε και είπε: δεν μπορώ. Ένα από τα λίγα πράγματα που έχω μάθει στην πολιτική είναι πως όταν κάτι έχει υπογραφεί, δεν υπάρχει υπαναχώρηση. Επιπροσθέτως, όλα όσα συζητήθηκαν είχαν ήδη ρυθμιστεί στη Συνέλευση - και το πεδίο εφαρμογής του Χάρτη Θεμελιωδών Δικαιωμάτων. Όποιος υπαναχωρεί εδώ, δείχνει πως δεν παίρνει σοβαρά την Ευρώπη. " πιο λυπηρή και τραγική πτυχή όλων αυτών είναι πως υπάρχουν κυβερνήσεις που δεν παίρνουν σοβαρά την Ευρώπη.
<P>
Έχεις δίκιο, Martin, θέλουν να αρμέξουν την Ευρώπη και ταυτόχρονα να φάνε την αγελάδα, να την πουλήσουν. Δεν μπορούμε να το ανεχθούμε αυτό και γι' αυτό εμείς οι Πράσινοι θα κάνουμε μία εκστρατεία με σύνθημα: We want our rights back!
<P>
(Ζωηρά χειροκροτήματα)
<SPEAKER ID="023" NAME="Francis Wurtz">
εξ ονόματος της Ομάδας GUE/NGL. - (FR) Κύριε Πρόεδρε, κυρία Merkel, κύριε Barroso, η Ομάδα μου θα έχει την ευκαιρία να επανέλθει λεπτομερώς στις διάφορες σημαντικές πτυχές της μελλοντικής συνθήκης που αναφέρατε.
<P>
Θέλω να περιοριστώ σήμερα σε ένα μόνο ζήτημα το οποίο δεν ανέφερε η Προεδρεύουσα του Συμβουλίου. Τι είναι αυτό που πρόκειται να αλλάξει στην πράξη την απόφαση που ελήφθη από τους 27 να διαγράψουν τον ελεύθερο και ανόθευτο ανταγωνισμό από τον κατάλογο των στόχων της ΕΕ; Γιατί ένα από τα δύο συμβαίνει: είτε οι ευρωπαίοι ηγέτες πιστεύουν ότι πρόκειται απλά για μια επικοινωνιακή άσκηση που αποβλέπει στο να καθησυχάσει, με ελάχιστο κόστος, τους πολίτες της Ευρώπης, καθώς ένας διαρκώς μεγαλύτερος αριθμός πολιτών θεωρούν αυτή την εμμονή με τον ανταγωνισμό ως έναν από τους λόγους για τη διάβρωση του κοινωνικού κεκτημένου, για την ραγδαία αύξηση της επαγγελματικής ανασφάλειας και, αντιστρόφως, για την έκρηξη στα μερίσματα· είτε είναι ένα σοβαρό θέμα και, ως εκ τούτου, πρέπει οπωσδήποτε να γνωρίζουμε ποιες είναι οι πρακτικές συνέπειές του.
<P>
Αυτοί που υποστηρίζουν την πρώτη θεωρία διαθέτουν ακλόνητα επιχειρήματα. Πρώτον, η αρχή-πλαίσιο μιας ανοικτής οικονομίας της αγοράς στην οποία υπάρχει ελεύθερος ανταγωνισμός εμφανίζεται σε πολλές περιπτώσεις στα μέρη της τρέχουσας συνθήκης που θα μεταφερθούν αυτούσια. Δεύτερον, ένα πρωτόκολλο ειδικά αφιερωμένο στην επαναβεβαίωση της πολιτικής ανταγωνισμού υιοθετήθηκε από το Ευρωπαϊκό Συμβούλιο και θα περιληφθεί στο τελικό κείμενο. Τέλος, ορισμένες από τις διατάξεις της συνθήκης που βασίζονται στην εν λόγω αρχή δεν έχουν τροποποιηθεί καθόλου. Επομένως, παρά τον αντίκτυπο που είχε το Ευρωπαϊκό Συμβούλιο, δεν θα υπάρξει κάτι νέο από αυτή την άποψη.
<P>
Αν δεν υπάρξει κάτι καινούριο, πιστεύω ότι θα πρόκειται για μια επονείδιστη εξαπάτηση από την πλευρά των αρχηγών κρατών και κυβερνήσεων η οποία, στα μάτια πολλών συμπολιτών μας, θα ενίσχυε το αίτημα για μια πολυφωνική δημόσια συζήτηση σχετικά με το σύνολο της μελλοντικής συνθήκης, ή το σύνολο της διπλής συνθήκης, μια συζήτηση που θα κορυφωνόταν με τη διεξαγωγή ενός πανευρωπαϊκού δημοψηφίσματος. Θα ακούσω, επομένως, πολύ προσεκτικά τις εξηγήσεις σας σχετικά με το θέμα αυτό, κυρία Merkel. Τι θα αλλάξει σε σχέση με τον ελεύθερο ανταγωνισμό, και θα επηρεάσουν οι αλλαγές αυτές την ουσία του σχεδίου Συνταγματικής Συνθήκης ή όχι;
<P>
Εν πάση περιπτώσει, καλώ εκείνους που έχουν ευαισθησία για το ζήτημα αυτό να βασιστούν στον λόγο των ευρωπαίων ηγετών: ο ελεύθερος ανταγωνισμός δεν είναι ο στόχος σας - ας το δούμε λοιπόν! " πρώτη δοκιμασία θα είναι, σύντομα, η τύχη που θα επιφυλαχθεί στο σχέδιο οδηγίας για το πλήρες άνοιγμα του ανταγωνισμού στις ταχυδρομικές υπηρεσίες. Σε χώρες όπου η ελευθέρωση των ταχυδρομικών υπηρεσιών είναι σε εξέλιξη, όπως στη η Σουηδία, είναι ολοφάνερο ότι έχει δυσμενείς συνέπειες για την απασχόληση και την κοινωνική και εδαφική συνοχή, δύο τομείς που παραμένουν στόχοι της Ένωσης. Λογικά, λοιπόν, η οδηγία αυτή πρέπει να αποσυρθεί ή να απορριφθεί. Ραντεβού τον Ιούλιο για να μάθουμε τα αποτελέσματα.
<SPEAKER ID="024" NAME="Jens-Peter Bonde">
εξ ονόματος της Ομάδας IND/DEM. - (EN) Κύριε Πρόεδρε, γνωρίσαμε την καγκελάριο Merkel ως μια γοητευτική, αποτελεσματική, διπλωματική και πειστική εκδοχή του Βίσμαρκ. Καγκελάριε Merkel, ενώσατε την Ευρώπη υπό την ηγεσία της Γερμανίας, δημιουργώντας την εντύπωση ότι το πρόβλημα ήταν η Πολωνία. Οι δίδυμοι της Πολωνίας σας βοήθησαν επικαλούμενοι τον πόλεμο. Πολλοί Γερμανοί ήταν επίσης θύματα της ναζιστικής Γερμανίας. Το επιχείρημα δεν ευσταθεί. Από το 2017, όμως, εσείς θα μπορείτε να κυβερνήσετε την ΕΕ μαζί με την Τουρκία. " Πολωνία δεν κέρδισε, ούτε έχασε κάτι. Οι χαμένοι είναι τα 21 μικρά και μεσαία κράτη. " δύναμη της χώρας μου μειώθηκε κατά 50%, ενώ διπλασιάσατε τη γερμανική επιρροή· γιατί, λοιπόν, να κατηγορείται η Πολωνία γι' αυτό;
<P>
Θα συνεχίσετε να αποδέχεστε πάντα την αρχή "ένας πολίτης, μία ψήφος"; Θα αποδεχτείτε αυτή την αρχή στα "νωμένα Έθνη απέναντι στην Ινδία και την Κίνα; Θα προσφέρατε στην Ινδία και στην Κίνα 15 ψήφους για μία γερμανική ψήφο; " πολωνική πρόταση δεν είναι καθόλου πολωνική. Παρουσιάστηκε από τη Σουηδία, ενώ επινοήθηκε από έναν βρετανό μαθηματικό. Δεν χρησιμοποιείται, άλλωστε, στην ίδια τη γερμανική Γερουσία; Στη Νίκαια, η Πολωνία κέρδισε 27 ψήφους επειδή ο Σιράκ δεν σκόπευε να επιτρέψει στη Γερμανία να διαθέτει περισσότερες ψήφους από τη Γαλλία. " Πολωνία προσφέρεται τώρα να μειώσει τον αριθμό των ψήφων της από 27 σε 6, επιτρέποντάς σας να διαθέτετε 9 ψήφους αντί των 29. Αίσχος για τις 21 κυβερνήσεις οι οποίες επέκριναν την Πολωνία επειδή υπερασπίστηκε τα συμφέροντά τους, καθώς και το γενικό συμφέρον, στο πλαίσιο ενός κατανοητού συστήματος.
<P>
" Νίκαια είναι μεν δύσκολη, όμως η συμφωνία Merkel είναι αδύνατη. Αν επιτύχετε την επικύρωση, το όνομά σας θα συνδεθεί για πάντα με μια ΕΕ η οποία δεν μπορεί να γίνει κατανοητή από τους πολίτες. Ποιος μπορεί να θυμάται πληθυσμούς οι οποίοι μεταβάλλονται κάθε χρόνο; Ποιος μπορεί να υπολογίσει αν ένα νομοθέτημα έχει εγκριθεί χωρίς τη χρήση ηλεκτρονικού υπολογιστή; Το σύστημα διπλής πλειοψηφίας μοιάζει εύκολο, όμως είναι πολύ δύσχρηστο στην πράξη. Το σύστημα Penrose είναι πολύ πιο εύκολο και δίκαιο. Μπορεί μάλιστα να απλουστευθεί ακόμη περισσότερο αν δοθούν έξι ψήφοι στη Γερμανία, πέντε στη Γαλλία, το "νωμένο Βασίλειο και την Ιταλία και τέσσερις στην Πολωνία, οπότε θα υπάρχουν μόνο 81 ψήφοι συνολικά και οι περισσότεροι εξ ημών θα μπορούμε να συγκρατήσουμε όλα τα σχετικά στοιχεία στη μνήμη μας. Όπως ακριβώς μπορείτε να κάνετε και στη γερμανική Γερουσία!
<P>
Ένα πιο δίκαιο σύστημα θα ήταν να δοθεί από μία ψήφος σε όλα τα κράτη μέλη και να απαιτηθεί η στήριξη του 75% των κρατών μελών στο Συμβούλιο, συν απλή πλειοψηφία στο Ευρωπαϊκό Κοινοβούλιο. Στην αμερικανική Γερουσία οι ψηφοφορίες δεν γίνονται σύμφωνα με το μέγεθος της κάθε πολιτείας. Γιατί να εφαρμόσουμε κάτι τέτοιο εδώ, και γιατί να παρουσιάζουμε την Πολωνία ως κλέφτη;
<P>
Το νέο σύστημα είναι εξίσου κακό για τους γερμανούς ψηφοφόρους. Μεταφέρει τη νομοθετική λειτουργία στο εκτελεστικό και δικαστικό σώμα. Ουσιαστικά, οπισθοδρομούμε, καθώς απομακρυνόμαστε από τον Μοντεσκιέ και πλησιάζουμε περισσότερο τη Merkel και τον Μακιαβέλλι. Έτσι αυξάνεται το δημοκρατικό έλλειμμα.
<P>
(Χειροκροτήματα από την Ομάδα IND/DEM)
<P>
Ο πυρήνας της δημοκρατίας είναι η δυνατότητα διενέργειας εκλογών, διαμόρφωσης νέας πλειοψηφίας και, στη συνέχεια, αλλαγής της νομοθεσίας. Αυτός ο πυρήνας διαβρώνεται τώρα ακόμη περισσότερο. Το Σύνταγμα θα έχει διαφορετική ονομασία, αλλά το ίδιο περιεχόμενο, οπότε πρέπει επίσης να αποτελέσει αντικείμενο δημοψηφισμάτων. Έξι υποστηρικτές και τέσσερις πολέμιοι του Συντάγματος σας έχουν απευθύνει ανοικτή επιστολή στην οποία σας ζητούν τη διενέργεια δημοψηφισμάτων. Το 77% του συνόλου των Ευρωπαίων τάσσεται υπέρ του δημοψηφίσματος· μόνο το 20% έχει αρνητική άποψη - και τους γνωρίζουμε όλους: είναι υπουργοί! Ακούστε τους πολίτες σας στη Γερμανία, οι οποίοι θέλουν να γίνει γνωστή η άποψή τους μέσω δημοψηφίσματος. Υπογράψτε την αίτηση για διενέργεια δημοψηφίσματος σε όλα τα κράτη μέλη της ΕΕ στον ιστότοπο xO9.eu.
<P>
(DE) Κυρία καγκελάριε, καθώς κατάγομαι από τη Βόρεια Σιλεσία, έχω άλλους λόγους να σας εκτιμώ πολύ και θα ήθελα να σας ευχαριστήσω θερμά για τον ζήλο σας στη συζήτηση για την αλλαγή του κλίματος.
<SPEAKER ID="026" NAME="Philip Claeys">
εξ ονόματος της Ομάδας ITS. - (NL) Κύριε Πρόεδρε, κυρία Merkel, σας παρακαλώ να με συγχωρήσετε για το γεγονός ότι επέλεξα και εγώ να μην συμμετάσχω στο εορταστικό πνεύμα που επικρατεί στο Σώμα μετά τη συμφωνία που επιτεύχθηκε στη σύνοδο κορυφής της ΕΕ. Δεν περιμένω, λοιπόν, αγκαλιές και φιλιά από τον κ. Schulz ή τον κ. Cohn-Bendit, αλλά νομίζω ότι θα επιβιώσω και χωρίς αυτά.
<P>
Οι προβλέψεις επαληθεύτηκαν: η λεγόμενη τροποποιητική Συνθήκη αποδείχθηκε ότι δεν είναι τίποτε περισσότερο και τίποτε λιγότερο από μια συγκαλυμμένη εκδοχή του Ευρωπαϊκού Συντάγματος· με άλλα λόγια, μας προσφέρεται παλαιός οίνος σε νέους ασκούς.
<P>
" τροποποιητική Συνθήκη δεν προσφέρει μεγαλύτερη διαφάνεια. Στην πραγματικότητα, το κείμενο έχει γίνει πολύ πιο δυσνόητο από κάθε άλλη φορά. Κανένα ουσιαστικό μέτρο δεν λαμβάνεται για την αντιμετώπιση του δημοκρατικού ελλείμματος. Δεν γίνεται λόγος για δημοψηφίσματα στα κράτη μέλη· ο ρόλος των εθνικών κοινοβουλίων θα είναι, πρακτικά, ανύπαρκτος δεδομένου του υψηλού κατώτατου ορίου στο οποίο στηρίζεται· δεν γίνεται το παραμικρό βήμα προς την κατεύθυνση του προσδιορισμού των ορίων της Ευρωπαϊκής Ένωσης. Ακόμη και η ολλανδική πρόταση να συμπεριληφθούν στο κείμενο τα κριτήρια της Κοπεγχάγης έχει απορριφθεί. Ο χαρακτηριστικά βελγικός συμβιβασμός -αν μπορώ να το θέσω έτσι- σχετικά με τη διαδικασία λήψης αποφάσεων δεν λαμβάνει υπόψη το γεγονός ότι τα μικρότερα κράτη μέλη θα χάσουν μέρος της επιρροής τους. Τέλος, η ευρωπαϊκή νομοθεσία θα υπερισχύει σαφώς της εθνικής.
<P>
Σας διαβεβαιώ, κυρία Merkel, ότι η θριαμβολογία δεν θα διαρκέσει πολύ. Υπάρχουν άνθρωποι οι οποίοι αρνούνται να λάβουν υπόψη τα δημοψηφίσματα στη Γαλλία και τις Κάτω Χώρες. Αν αυτό είναι το αποτέλεσμα μιας διετούς περιόδου προβληματισμού, τότε είμαι υποχρεωμένος να δηλώσω ότι η κατάσταση είναι εξαιρετικά λυπηρή. Συνεπώς, εάν δεν διεξαχθούν δημοψηφίσματα, η θριαμβολογία θα είναι όντως βραχύβια. Αναπόφευκτα, η δυσπιστία των πολιτών θα αυξηθεί και στα υπόλοιπα κράτη μέλη, καθόσον η δημοκρατική βάση στήριξης της ΕΕ αποδυναμώνεται σημαντικά. Υπάρχει τεράστιο χάσμα μεταξύ του ευρωπαϊκού γραφειοκρατικού κατεστημένου και των απλών ανθρώπων -γεγονός που αποδεικνύει, μεταξύ άλλων, και το ενδεχόμενο προσχώρησης της Τουρκίας στην Ευρωπαϊκή Ένωση- και λυπούμαι που οφείλω να επισημάνω, κυρία Merkel, ότι, πέρα από όλα αυτά, δεν έχετε λάβει καμία πρωτοβουλία για το κλείσιμο του χάσματος μεταξύ του πολίτη και της κοινής γνώμης με τον έναν ή τον άλλον τρόπο.
<P>
Όποιες και αν είναι οι εξελίξεις, πρέπει επειγόντως να ληφθούν μέτρα. Είναι καιρός να ξεκινήσει η Ευρωπαϊκή Ένωση να λαμβάνει υπόψη της την ευρωπαϊκή κοινή γνώμη.
<SPEAKER ID="027" NAME="Jana Bobošíková" AFFILIATION="NI">
(CS) Κυρίες και κύριοι, η γερμανική Προεδρία έθεσε πραγματικά σε κίνηση την Ευρώπη. Δυστυχώς, όμως, όχι προς την κατεύθυνση μιας ευημερούσας Ένωσης στο πλαίσιο της παγκόσμιας οικονομίας, αλλά προς μια κατεύθυνση η οποία θυμίζει περισσότερο το καθεστώς του Φιντέλ Κάστρο. Είναι απολύτως σαφές από τα συμπεράσματα της συνόδου κορυφής των Βρυξελλών ότι η Ένωση επιθυμεί να διατηρήσει τα εξαιρετικά δαπανηρά και αναποτελεσματικά κοινωνικά της συστήματα. Είναι επίσης σαφές ότι οι ηγέτες των κρατών της ΕΕ εξακολουθούν να πιστεύουν στην αυταπάτη της πλήρους απασχόλησης και της σταθερότητας των τιμών. Τρίτον, η Ένωση υπαναχωρεί για μια ακόμη φορά και απομακρύνεται έτσι από τη θεμελιώδη της αρχή, η οποία συνίσταται στον ελεύθερο οικονομικό ανταγωνισμό χωρίς φραγμούς.
<P>
Κυρίες και κύριοι, σας καλώ να λάβετε υπόψη το γεγονός ότι η αναστολή του ελεύθερου οικονομικού ανταγωνισμού, η οποία είναι η κινητήρια δύναμη της ευρωπαϊκής οικονομίας, αποτελεί μείζονα προειδοποίηση για όλους τους δημοκρατικούς πολίτες. " καταστρατήγηση των ελευθεριών στον τομέα του εμπορίου απέχει ελάχιστα από την καταστρατήγηση των θεμελιωδών ανθρωπίνων δικαιωμάτων και ελευθεριών. Το αποτέλεσμα της γερμανικής Προεδρίας δεν είναι, κατά τη γνώμη μου, μια τολμηρή και γεμάτη προκλήσεις πορεία προς την ευημερία, αλλά ο εύκολος δρόμος του λαϊκισμού, ο οποίος οδηγεί κατευθείαν στην κόλαση του θεσμοθετημένου αυταρχισμού.
<SPEAKER ID="028" NAME="Πρόεδρος">
" συζήτηση έληξε.
