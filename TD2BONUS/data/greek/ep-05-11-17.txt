<CHAPTER ID="1">
<SPEAKER ID="1" LANGUAGE="" NAME="" AFFILIATION="Αντιπροέδρου">
<SPEAKER ID="2" LANGUAGE="" NAME="" AFFILIATION="(Η συνεδρίαση αρχίζει στις 9.05)">
<SPEAKER ID="3" LANGUAGE="" NAME="" AFFILIATION="Τα λεπτομερή αποτελέσματα των ψηφοφοριών (τροπολογίες, χωριστές ψηφοφορίες...) εμφαίνονται στο Παράρτημα 1 που επισυνάπτεται στα Συνοπτικά Πρακτικά.">
<SPEAKER ID="4" LANGUAGE="" NAME="Πρόεδρος." AFFILIATION="(Χειροκροτήματα)">
<P>
   Θα διεξαγάγουμε μία εξαιρετικά μακρά και περίπλοκη ψηφοφορία σχετικά με τα REACH. Έχω, μάλιστα, ενημερωθεί ότι πρόκειται για μία από τις πιο μακρές και πιο περίπλοκες ψηφοφορίες στην ιστορία αυτού του Σώματος. Οι υπηρεσίες που προετοίμασαν την ψηφοφορία, καθώς και το τεχνικό προσωπικό των πολιτικών ομάδων, έχουν κάνει εξαιρετική δουλειά όσον αφορά την προετοιμασία της ψηφοφορίας. Θα ήθελα να τους συγχαρώ.
<SPEAKER ID="5" LANGUAGE="NL" NAME="Ria Oomen-Ruijten (PPE-DE ). –" AFFILIATION="">
<SPEAKER ID="6" LANGUAGE="" NAME="Πρόεδρος." AFFILIATION="">
<SPEAKER ID="7" LANGUAGE="SV" NAME="Jan Andersson (PSE )." AFFILIATION="–">
<P>
   Κύριε Πρόεδρε, θα ήθελα απλώς να επιστήσω την προσοχή του Προεδρείου σε ένα θέμα. Στην αρχή αυτής της εβδομάδας, ανακάλυψα το όνομά μου σε 18 τροπολογίες που δεν είχα δει και σίγουρα δεν είχα υπογράψει. Επιπλέον, δεν συμφωνούσα με τις απόψεις που εκφράζονταν στις εν λόγω τροπολογίες. Ελπίζω να μην ξανασυμβεί κάτι παρόμοιο, διότι προκάλεσε πλήθος προβλημάτων όταν χρειάστηκε να εξηγήσω ότι δεν υποστήριζα καθόλου αυτές τις τροπολογίες. 
<SPEAKER ID="8" LANGUAGE="" NAME="Πρόεδρος." AFFILIATION="">
<P>
   Κύριε Andersson, η παρατήρησή σας θα καταγραφεί στα συνοπτικά πρακτικά και στον κατάλογο των ψηφοφοριών· επομένως μπορείτε να είστε ήσυχος ότι το θέμα έχει διευκρινιστεί. 
<SPEAKER ID="9" LANGUAGE="DA" NAME="Jens-Peter Bonde (IND/DEM ). –" AFFILIATION="">
<SPEAKER ID="10" LANGUAGE="" NAME="Πρόεδρος." AFFILIATION="- Πριν από την ψηφοφορία επί της τροπολογίας 356:">
<P>
   Σύμφωνοι, κύριε Bonde. 
<SPEAKER ID="11" LANGUAGE="ES" NAME="Cristina Gutiérrez-Cortines (PPE-DE ). –" AFFILIATION="">
<P>
   Κύριε Πρόεδρε, η πρόταση είναι να προστεθούν τα ακόλουθα στο τέλος της τροπολογίας 356: «ανόργανες ουσίες με μεγάλη διάδοση ή ουσίες με επαρκείς γνώσεις σχετικά με τους κινδύνους τους, όπως χλωριούχο νάτριο, σόδα, ποτάσα, οξείδιο του ασβεστίου, χρυσός, άργυρος, αλουμίνιο, μαγνήσιο, πυριτικό άλας, γυαλί και περίτηγμα». Δηλαδή, αφορά ουσίες για τις οποίες υπάρχει ήδη ενημέρωση. 
<SPEAKER ID="12" LANGUAGE="" NAME="" AFFILIATION="(Η προφορική τροπολογία απορρίπτεται)">
<SPEAKER ID="13" LANGUAGE="" NAME="Guido Sacconi (PSE )," AFFILIATION="εισηγητής">
<SPEAKER ID="14" LANGUAGE="NL" NAME="Ria Oomen-Ruijten," AFFILIATION="εξ ονόματος της Ομάδας PPE-DE">
<SPEAKER ID="15" LANGUAGE="SV" NAME="Lena Ek," AFFILIATION="εξ ονόματος της Ομάδας ALDE.">
<P>
   Επισημαίνω ότι η προσέγγιση που ακολουθήσαμε στην Ομάδα της Συμμαχίας Φιλελεύθερων και Δημοκρατών για την Ευρώπη σχετικά με την ενίσχυση της περιβαλλοντικής πτυχής, αποσαφηνίζοντας τις υπάρχουσες ασάφειες και απλουστεύοντας τις διαδικασίες για τις μικρές επιχειρήσεις, επικράτησε πανηγυρικά. Ως εκ τούτου, θα ψηφίσουμε υπέρ της έκθεσης. Θα ήθελα πρώτον και κύριον να ευχαριστήσω τον κ. Sacconi για το εξαιρετικά υπομονετικό έργο του, αλλά και την Επιτροπή και την Προεδρία, οι οποίες δυστυχώς δεν παρίστανται στην Αίθουσα. Τώρα έχουμε την ευκαιρία να καταρτίσουμε μια πολύ ισχυρή νομοθεσία. 
<SPEAKER ID="16" LANGUAGE="DE" NAME="Hartmut Nassauer (PPE-DE ). –" AFFILIATION="">
<SPEAKER ID="17" LANGUAGE="SV" NAME="Jonas Sjöstedt," AFFILIATION="εξ ονόματος της Ομάδας GUE/NGL.">
<P>
   Με αυτή την ψηφοφορία και με το συμβιβασμό για την καταχώριση, θα έχουμε ένα REACH βασισμένο σε αδύναμους, πραγματικά αδικαιολόγητα αδύναμους, όρους. Λάβαμε, ωστόσο, μια καλή απόφαση σχετικά με τις αδειοδοτήσεις. Καλύτερα να έχουμε μια αδύναμη εκδοχή του REACH παρά να μην έχουμε καθόλου REACH. Ως εκ τούτου, θα ψηφίσουμε υπέρ της έκθεσης, αλλά θα το κάνουμε χωρίς ενθουσιασμό.
<SPEAKER ID="18" LANGUAGE="SV" NAME="Carl Schlyter," AFFILIATION="εξ ονόματος της Ομάδας Verts/ALE.">
<P>
   Καθώς όλες οι άλλες ομάδες εκθέτουν τις απόψεις τους, κατανοούμε ότι πρόκειται για μια περίπλοκη ψηφοφορία. Τώρα, ωστόσο, αναφέρθηκε ότι η μόνη θετική πτυχή της πρότασης, αυτή που αφορά στην αδειοδότηση, θα υπονομευτεί στο Συμβούλιο. Υπονομεύτηκε μέσω ορισμένων εξαιρέσεων και κατά τη διάρκεια της ψηφοφορίας. Ως αποτέλεσμα, μια μεγάλη πλειοψηφία της ομάδας μου δεν μπορεί να δεχθεί το REACH στην τρέχουσα μορφή του. 
<SPEAKER ID="19" LANGUAGE="NL" NAME="Johannes Blokland" AFFILIATION="εξ ονόματος της Ομάδας IND/DEM.">
<SPEAKER ID="20" LANGUAGE="IT" NAME="Alessandro Foglietta" AFFILIATION=", εξ ονόματος της Ομάδας UEN">
<P>
   Κύριε Πρόεδρε, κυρίες και κύριοι συνάδελφοι, ευχαριστώ για την ευγενική παραχώρηση του λόγου. Έμοιαζε σχεδόν αδύνατο να μιλήσει κανείς σε αυτή την όμορφη Αίθουσα κατά τη διάρκεια της συζήτησης για ένα μέτρο τόσο μεγάλης σπουδαιότητας όσο το REACH.
<P>
Η Ομάδα UEN επέλεξε να εκφράσει θετική ψήφο, γιατί είμαστε ικανοποιημένοι με τη διαδικασία καταχώρισης και συμφωνούμε πλήρως με το περιεχόμενο του κανονισμού όσον αφορά την αρχή OSOR. Έχουμε, ωστόσο, κάποιες αμφιβολίες σχετικά με την αδειοδότηση. Παρ’ όλα αυτά, σε γενικές γραμμές, είμαστε σύμφωνοι με αυτό το σχέδιο και θα ήθελα να ευχαριστήσω τον εισηγητή, κ.. Sacconi, για την επιμέλειά του και για το έργο που επιτέλεσε. 
<SPEAKER ID="21" LANGUAGE="" NAME="Πρόεδρος." AFFILIATION="">
<P>
   Ο κ. Clark έχει τον λόγο για ένα θέμα επί της διαδικασίας. 
<SPEAKER ID="22" LANGUAGE="EN" NAME="Derek Roland Clark (IND/DEM ). –" AFFILIATION="(Χειροκροτήματα από τη δεξιά πτέρυγα)">
<P>
   Κύριε Πρόεδρε, επί της διαδικασίας εν όψει των διχογνωμιών όσον αφορά τον τεράστιο αριθμό των τροπολογιών, παραθέτω τo Άρθρο 53, παράγραφος 1, του Κανονισμού, που όρίζει ότι: «Αν η πρόταση της Επιτροπής γίνει δεκτή στο σύνολό της, βάσει όμως τροπολογιών που εγκρίθηκαν συγχρόνως, η ψηφοφορία επί του σχεδίου νομοθετικού ψηφίσματος αναβάλλεται έως ότου η Επιτροπή γνωστοποιήσει τη θέση της για κάθε μία από τις τροπολογίες του Κοινοβουλίου».
<SPEAKER ID="23" LANGUAGE="" NAME="" AFFILIATION="- Πριν από την ψηφοφορία επί της πρότασης νομοθετικού ψηφίσματος">
<SPEAKER ID="24" LANGUAGE="" NAME="Σταύρος Δήμας," AFFILIATION="μέλος της Επιτροπής">
<SPEAKER ID="25" LANGUAGE="" NAME="" AFFILIATION="(Η συνεδρίαση διακόπτεται για λίγα λεπτά)">
<SPEAKER ID="26" LANGUAGE="EN" NAME="Σταύρος Δήμας," AFFILIATION="μέλος της Επιτροπής">
<P>
   Kύριε Πρόεδρε, η Επιτροπή σημειώνει τη θέση που υιοθέτησε το Κοινοβούλιο και δεν θα διστάσει να συναγάγει όλα τα απαραίτητα συμπεράσματα από μία πιθανή απόρριψη από το Σώμα σας, λαμβάνοντας επίσης υπόψη τη θέση του Συμβουλίου. Η Επιτροπή θα πρέπει να αναλογιστεί τον βέλτιστο τρόπο για να προχωρήσουμε στον εν λόγω τομέα. 
<SPEAKER ID="27" LANGUAGE="SK" NAME="Peter Baco (NI ). –" AFFILIATION="">
<SPEAKER ID="28" LANGUAGE="" NAME="Πρόεδρος." AFFILIATION="">
<P>
   Όχι, κύριε Baco, υπήρξε μία πολύ ξεκάθαρη πλειοψηφία απορριπτικών ψήφων. Επομένως, έχουμε λάβει τη σωστή απόφαση. 
<SPEAKER ID="29" LANGUAGE="ES" NAME="Raül Romeva i Rueda (Verts/ALE )," AFFILIATION="εισηγητής">
<SPEAKER ID="30" LANGUAGE="" NAME="" AFFILIATION="- Πριν από την ψηφοφορία επί της τροπολογίας 20:">
<SPEAKER ID="31" LANGUAGE="LV" NAME="Ģirts Valdis Kristovskis (UEN )," AFFILIATION="εισηγητής">
<P>
   – Κυρίες και κύριοι, αργά χθες βράδυ διεξάγονταν επίσης συζητήσεις ευρέος φάσματος σχετικά με τα θέματα των όπλων και το πρόβλημα των εξοπλισμών και, δεδομένου του γεγονότος ότι ήταν αναγκαίο να διασκεδαστούν ορισμένες ανησυχίες σχετικά με την έκθεσή μου, συνέχισα να εργάζομαι μέχρι αυτή την ώρα, με αποτέλεσμα να απαιτούνται δύο προφορικές τροπολογίες. Έτσι, μετά την παράγραφο 33 υπάρχει μια νέα ενότητα και, για να διασκεδαστούν οι ανησυχίες και να διασφαλιστεί η πλήρης υποστήριξη των σοσιαλιστών, βεβαιώνω πλήρως ότι ο τίτλος της ενότητας άλλαξε και είναι [στα ελληνικά] «Ενίσχυση της αποτελεσματικής πολυμερούς προσέγγισης». Η δεύτερη προφορική τροπολογία αφορά την παράγραφο 34 και έχει ως εξής – οι παρακάτω λέξεις θα συμπεριληφθούν μετά: 
<P>
«... σημειώνει, όπως αναφέρθηκε από τον Δρα Hans Blix, ότι η αξιόπιστη απειλή της χρήσης βίας έχει διαδραματίσει σημαντικό ρόλο στη διευκόλυνση του έργου των UNSCOM και UNMOVIC όσον αφορά τον αφοπλισμό». 
<SPEAKER ID="32" LANGUAGE="" NAME="" AFFILIATION="(Η προφορική τροπολογία απορρίπτεται)">
<SPEAKER ID="33" LANGUAGE="EN" NAME="Jan Marinus Wiersma (PSE ). –" AFFILIATION="">
<SPEAKER ID="34" LANGUAGE="" NAME="Πρόεδρος." AFFILIATION="">
<P>
   Πιστεύω ότι την έχουμε ήδη εγκρίνει, κύριε Wiersma. 
<SPEAKER ID="35" LANGUAGE="" NAME="Πρόεδρος." AFFILIATION="">
<SPEAKER ID="36" LANGUAGE="" NAME="" AFFILIATION="">
<SPEAKER ID="37" LANGUAGE="" NAME="Bairbre de Brún (GUE/NGL ). –" AFFILIATION="(EN) (Η ομιλήτρια μίλησε στα Ιρλανδικά)">
<P>
Ο κανονισμός περί χημικών στην ΕΕ πρέπει να προστατεύει κατάλληλα τους εργαζόμενους, τους καταναλωτές και το περιβάλλον ενώ, ταυτόχρονα, πρέπει να είναι εφαρμόσιμος και να διατηρεί την ανταγωνιστικότητα της ευρωπαϊκής βιομηχανίας και, ως εκ τούτου, να διασφαλίζει τις θέσεις εργασίας. Απογοητευτήκαμε ιδιαίτερα από τον συμβιβασμό Nassauer-Sacconi σχετικά με την καταχώριση. Η πρόκληση ήταν να συμφωνηθεί μία δέσμη καταχώρισης για τη συγκέντρωση των πληροφοριών που απαιτούνται για την αξιολόγηση των κινδύνων. Βάσει της συμφωνίας που έχει τώρα επιτευχθεί, οι απαραίτητες πληροφορίες δεν θα είναι διαθέσιμες.
<P>
Αυτό που χρειαζόμαστε είναι ένας αυστηρός κανονισμός REACH που θα μας παρέχει τις πληροφορίες που απαιτούνται για να αξιολογούμε αν τα χημικά είναι επικίνδυνα, ακόμη και αυτά τα χημικά που παράγονται σε μικρές ποσότητες. Θέλουμε νομοθεσία με υποχρεωτική αντικατάσταση των πιο επικίνδυνων χημικών. Το βάρος της απόδειξης πρέπει να ανήκει στις εταιρίες και όχι στις δημόσιες αρχές.
<P>
Με τη θέσπιση των εν λόγω αρχών η δημόσια υγεία και η υγεία των εργαζομένων προστατεύεται καλύτερα. Κάθε σοβαρή αξιολόγηση του αντίκτυπου της πρότασης REACH καταδεικνύει τα τεράστια οφέλη της υγείας από μία εφαρμόσιμη πολιτική σχετικά με τις χημικές ουσίες και αυτό έρχεται σε μεγάλη αντίθεση με τους υπερβολικούς υπολογισμούς της βιομηχανίας. Το REACH πρέπει να αποτελεί θέμα κοινής λογικής. Οι εταιρίες πρέπει να γνωρίζουν τι κάνουν και να είναι υπόλογες για τα προϊόντα τους. 
<SPEAKER ID="38" LANGUAGE="DE" NAME="Richard Seeber (PPE-DE ). –" AFFILIATION="">
<P>
   Κύριε Πρόεδρε, πιστεύω ότι o συμβιβασμός του REACH είναι ένα κείμενο που θα αποτελέσει πρόσφορη βάση για τις διαπραγματεύσεις με το Συμβούλιο.
<SPEAKER ID="39" LANGUAGE="EN" NAME="James Hugh Allister (NI )," AFFILIATION="γραπτώς">
<P>
   Ψήφισα σήμερα κατά της τροποποιημένης πρότασης και του νομοθετικού ψηφίσματος σχετικά με το REACH επειδή, καθώς προχωρούσε η ψηφοφορία, οι τροπολογίες για την ελάφρυνση των μικρομεσαίων επιχειρήσειων γενικά χάθηκαν. Η ισορροπία μεταφέρθηκε, ως εκ τούτου, υπέρ των περιορισμών οι οποίοι είναι τόσο καταπιεστικοί που έχουν τη δυνατότητα να οδηγήσουν τμήματα της χημικής μας βιομηχανίας εκτός της ΕΕ. 
<SPEAKER ID="40" LANGUAGE="FR" NAME="Jean-Pierre Audy (PPE-DE )," AFFILIATION="γραπτώς">
<P>
   Παρά την ύπαρξη ορισμένων υπερβολικών διατάξεων, ιδιαίτερα όσον αφορά τις διοικητικές αδειοδοτήσεις, ψήφισα υπέρ του τροποποιημένου σχεδίου κανονισμού για τον έλεγχο των χημικών ουσιών (REACH). Πράγματι, αυτές οι διατάξεις αντικαθιστούν ορισμένα ξεπερασμένα κείμενα που ήσαν ακατάλληλα για την ενθάρρυνση της καινοτομίας και για την επαρκή προστασία των ανθρώπων σε ένα ολοένα και περισσότερο πολύπλοκο, επικίνδυνο και μεταβαλλόμενο περιβάλλον.
<P>
Οι τροπολογίες που πρότεινε η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, και οι οποίες σε ορισμένες περιπτώσεις, εγκρίθηκαν από το Κοινοβούλιο, προστατεύουν τα επιχειρηματικά συμφέροντα, ιδιαίτερα τα συμφέροντα των ΜΜΕ, ενώ διασφαλίζουν την αρμόζουσα λειτουργία της νομοθεσίας για τη σύσταση ενός Ευρωπαϊκού Οργανισμού Χημικών Προϊόντων. Με τους συναδέλφους μου στο UMP θα παρακολουθούμε άγρυπνα προκειμένου να διασφαλιστεί ότι τα προϊόντα που εισάγονται στην Ευρωπαϊκή Ένωση θα υπόκεινται και αυτά σε αυτούς τους κοινοτικούς κανόνες.
<SPEAKER ID="41" LANGUAGE="EN" NAME="Richard Corbett (PSE )," AFFILIATION="γραπτώς">
<P>
   Ψήφισα υπέρ του κατόπιν διαπραγματεύσεων συμβιβασμού για το REACH, μεταξύ της Σοσιαλιστικής Ομάδας και των Πρασίνων, των Φιλελεύθερων και της Ενωμένης Αριστεράς σχετικά με την έκταση, τις ουσίες, τις πληροφορίες αδειοδότησης, τη διαφάνεια και τον περιορισμό των δοκιμών σε ζώα και τον συμβιβασμό με την Ομάδα τoυ Ευρωπαϊκoύ Λαϊκoύ Κόμματoς (Χριστιαvoδημoκράτες) και των Ευρωπαίωv Δημoκρατώv σχετικά με την καταχώριση. Αυτοί οι συμβιβασμοί δεν είναι ιδανικοί, αλλά φαίνεται ότι είναι η βέλτιστη δυνατή συμφωνία επί του παρόντος, δεδομένων των πολιτικών πλειοψηφιών στο Κοινοβούλιο.
<P>
Χρειάζεται να δοκιμάζουμε τις χημικές ουσίες. Πρόσφατα ιατρικά στοιχεία καταδεικνύουν ότι ο καθένας μας έχει 300 χημικές ουσίες περισσότερες από τους προγόνους του στους ιστούς του σώματός του και στο αίμα του. Γνωρίζουμε επίσης ότι υπάρχουν ολοένα και υψηλότερα ποσοστά άσθματος, καρκίνου και άλλων ασθενειών που ενδεχομένως οφείλονται στις χημικές ουσίες.
<SPEAKER ID="42" LANGUAGE="EN" NAME="Brian Crowley (UEN )," AFFILIATION="γραπτώς">
<P>
   Εγώ, μαζί με πολλούς συναδέλφους μου συμμετείχαμε ενεργά σε πολλές συνεδριάσεις και συζητήσεις σχετικά με αυτή τη συγκεκριμένη υπόθεση. Πράγματι, o βαθμός της διάστασης των απόψεων σε αυτό το θέμα αντανακλάται στις πολλές τροπολογίες που έχουν κατατεθεί και πουοδήγησαν σε μία τόσο μακρά και επίπονη σύνοδο ψηφοφοριών.
<SPEAKER ID="43" LANGUAGE="EN" NAME="Jillian Evans (Verts/ALE )," AFFILIATION="γραπτώς">
<P>
   Έχω κάνει εκστρατεία για περισσότερα από τρία χρόνια υπέρ ενός ισχυρού REACH. Σήμερα, ψηφίζω κατά της έκθεσης του κ. Sacconi επειδή πιστεύω ότι οι τροπολογίες του Κοινοβουλίου έχουν μορφοποιήσει μία πρόταση η οποία θα είναι ιδιαίτερα αδύναμη να προστατεύσει την υγεία και την ασφάλειά μας. Αυτό είναι ένα από τα σημαντικότερα νομοθετήματα με τα οποία ασχολήθηκε το Κοινοβούλιο από τότε που εξελέγην το 1999.
<SPEAKER ID="44" LANGUAGE="EN" NAME="Nigel Farage (IND/DEM )," AFFILIATION="γραπτώς">
<P>
   Kαθόλη τη διάρκεια της μακράς ψηφοφορίας, ακολουθήθηκαν οι παρακάτω αρχές:
<P>
1) Υποστηρίξαμε την επαναφορά της αδειοδότησης στα κράτη μέλη και, στο πλαίσιο αυτής της γενικής δήλωσης, υποστηρίξαμε τα συμφέροντα των μικρομεσαίων επιχειρήσεων.
<P>
2) Υποστηρίξαμε όλες τις μειώσεις στη χρήση των δοκιμών σε ζώα. 
<SPEAKER ID="45" LANGUAGE="FR" NAME="Anne Ferreira, (PSE )," AFFILIATION="γραπτώς">
<P>
Ψήφισα κατά του συμβιβασμού που πρότεινε η Σοσιαλιστική Ομάδα στο Ευρωπαϊκό Κοινοβούλιο, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών και η Ομάδα της Συμμαχίας Φιλελευθέρων και Δημοκρατών για την Ευρώπη σχετικά με τη διαδικασία καταχώρισης, επειδή μειώνει σημαντικά τον αριθμό ουσιών για τις οποίες ισχύει ο κανονισμός REACH.
<P>
Άλλα σημαντικά σημεία έχουν επίσης εγκριθεί και ψήφισα υπέρ της έκθεσης του κ. Sacconi. 
<SPEAKER ID="46" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς.">
<P>
    Αυτή η ψηφοφορία αποτελεί το τελικό βήμα μιας μακράς διαδικασίας διαπραγμάτευσης, η οποία χαρακτηρίστηκε από τεράστια πίεση, κυρίως από την πλευρά της ισχυρής χημικής βιομηχανίας. Αυτό οδήγησε σε τεράστιο οικονομικό κόστος που ενδέχεται να αυξηθεί από την έναρξη ισχύος των προτύπων που περιλαμβάνονται στην πρώτη έκδοση του REACH. Μάλιστα, η Προεδρία του ΗΒ αποδέχθηκε το αίτημα της Γερμανίας για αναβολή της απόφασης για το REACH, η οποία ήταν προγραμματισμένη για το προσεχές Συμβούλιο των Υπουργών, με το πρόσχημα της καθυστέρησης ανάληψης των καθηκόντων της νέας κυβέρνησης της χώρας.
<P>
Το REACH δημιουργεί ένα ενιαίο ολοκληρωμένο σύστημα καταχώρησης, αξιολόγησης και αδειοδότησης χημικών στην ΕΕ, σκοπός του οποίου είναι, πρώτον, ο έλεγχος και η αντικατάσταση των πιο επικίνδυνων χημικών ουσιών (που είναι καρκινογόνες, αλλάζουν το DNA και προκαλούν βλάβες στο αναπαραγωγικό σύστημα, μεταξύ άλλων σοβαρών συνεπειών στην υγεία)· δεύτερον, η παροχή πληροφοριών ασφάλειας για όλα τα χημικά στο στάδιο της καταχώρησης· και τρίτον, η διάδοση αυτών των πληροφοριών στους καταναλωτές, τους εργαζομένους και τους διανομείς.
<SPEAKER ID="47" LANGUAGE="DE" NAME="Karl-Heinz Florenz (PPE-DE )," AFFILIATION="γραπτώς">
<P>
   . Προσδοκώντας ότι θα βρεθεί λύση στη δεύτερη ανάγνωση σχετικά με τα επίμαχα ζητήματα της προστασίας της πνευματικής ιδιοκτησίας και της προσωρινής έγκρισης για τις χημικές ουσίες και τα προϊόντα εισαγωγής, που θα λαμβάνουν υπόψη τα συμφέροντα όλων των πλευρών, σήμερα στην τελική ψηφοφορία ψήφισα υπέρ του σχεδίου REACH. 
<SPEAKER ID="48" LANGUAGE="PT" NAME="Duarte Freitas (PPE-DE )," AFFILIATION="γραπτώς">
<P>
   .  Ο νέος κανονισμός σχετικά με τις χημικές ουσίες που υπάρχουν στο εμπόριο, REACH, συμβάλλει στην κάλυψη των έντονων κενών που υπάρχουν στη νομοθεσία και στις γνώσεις μας για τα προϊόντα στα οποία εκτιθέμεθα σε καθημερινή βάση.
<SPEAKER ID="49" LANGUAGE="FR" NAME="Françoise Grossetête (PPE-DE )," AFFILIATION="γραπτώς">
<P>
Επιθυμούσα να προσεγγίσουμε αυτό το κείμενο από τη γωνία της δημόσιας υγείας και της προστασίας του περιβάλλοντος. Ένα ισχυρό σύστημα REACH αποτελεί τουλάχιστον κάποια εγγύηση για όλο τον κόσμο.
<SPEAKER ID="50" LANGUAGE="EN" NAME="Richard Howitt (PSE )," AFFILIATION="γραπτώς">
<P>
Μόνο 143 χημικά προϊόντα έχουν υποβληθεί σε επίσημους ελέγχους τα τελευταία δεκατρία χρόνια, ωστόσο, αυτός ο νέος νόμος ΕΕ εισάγει απευθείας ένα συνεκτικό σύστημα κανονισμών για το σύνολο των 30.000 χημικών προϊόντων της ευρωπαϊκής αγοράς. Το Ινστιτούτο Γυναικών, συμπεριλαμβανομένων των εκπροσώπων με τους οποίους συναντήθηκα την τρέχουσα εβδομάδα από το Κέιμπριτζ και το Bury St. Edmunds, ανέφεραν ότι πρέπει να δώσουμε προτεραιότητα στην ασφάλεια του περιβάλλοντος και του καταναλωτή και αισθάνομαι ιδιαίτερα περήφανος που το Ευρωπαϊκό Κοινοβούλιο στο σύνολό του έχει πειστεί από την εκστρατεία τους. 
<SPEAKER ID="51" LANGUAGE="DE" NAME="Jörg Leichtfried (PSE )," AFFILIATION="γραπτώς">
<P>
   . Με την ευκαιρία που μου παρέχει η αιτιολόγηση ψήφου για το REACH, επιθυμώ να συγχαρώ τις οργανώσεις προστασίας των ζώων και του περιβάλλοντος για τη μεγάλη τους και εκτενή αφοσίωση. Η βροχή, ο άνεμος και το κρύο δεν εμπόδισαν τα στρατευμένα μέλη τους από το να συμμετάσχουν σε κάτι που έχει μεγάλη σημασία για τους ανθρώπους και το περιβάλλον και από το να επιστήσουν την προσοχή σε προβλήματα που σχετίζονται με τον επίμαχο κανονισμό για τα χημικά προϊόντα.
<SPEAKER ID="52" LANGUAGE="FR" NAME="Marie-Noëlle Lienemann (PSE )," AFFILIATION="γραπτώς">
<P>
   Υποστήριζα πάντοτε τέσσερις απαιτήσεις όσον αφορά το φάκελο REACH.
<P>
1- Ένα ευρύ και αυστηρό σύστημα καταχώρισης για τις χημικές ουσίες με σκοπό την αναγνώρισή τους, την αξιολόγηση της επικινδυνότητάς τους, την παροχή πληροφοριών γι’ αυτές στους χρήστες και την αποφυγή αυτών που είναι επιβλαβείς.
<P>
2- Για τα προϊόντα που είναι επιβλαβή σε κάποιο βαθμό, πρέπει να υπάρξει ένα αυστηρό σύστημα αδειοδότησης, και η αδειοδότηση για τη χρήση τους πρέπει να περιορίζεται χρονικά.
<P>
3- Η αρχή της υποκατάστασης: η υποκατάσταση πρέπει να γίνει υποχρεωτική για τα επιβλαβή προϊόντα.
<P>
4- Η δημιουργία ενός ισχυρού ευρωπαϊκού οργανισμού ο οποίος ενώ θα υποστηρίζεται από ένα δίκτυο εθνικών ιδρυμάτων με εξειδικευμένη γνώση, θα έχει τον τελικό λόγο στην εφαρμογή αυτής της νομοθεσίας.
<P>
Ψήφισα κατά του συμβιβασμού που πρότειναν η Σοσιαλιστική Ομάδα στο Ευρωπαϊκό Κοινοβούλιο, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών και η Ομάδα της Συμμαχίας Φιλελευθέρων και Δημοκρατών για την Ευρώπη αναφορικά με τη διαδικασία καταχώρισης, επειδή μειώνει σημαντικά τον αριθμό ουσιών για τις οποίες ισχύει ο κανονισμός REACH. 
<SPEAKER ID="53" LANGUAGE="DE" NAME="Peter Liese (PPE-DE )," AFFILIATION="γραπτώς">
<P>
1. ο συμβιβασμός μεταξύ του κ. Sacconi και του κ. Nassauer για την καταχώριση, ο οποίος μειώνει σημαντικά τις γραφειοκρατικές απαιτήσεις·
<P>
2. η εξαίρεση ουσιών οι οποίες είτε ρυθμίζονται αλλού, είτε δεν ενέχουν κανέναν κίνδυνο·
<P>
3. αυστηρότερες απαιτήσεις όσον αφορά τα χημικά προϊόντα που περιέχονται σε προϊόντα καπνού·
<P>
Καθώς σε τρία σημαντικά σημεία της πρότασης της Επιτροπής υπήρξαν βελτιώσεις, στην τελική ψηφοφορία ψήφισα υπέρ. Ελπίζω ότι το Συμβούλιο Υπουργών θα απορρίψει τις παράλογες προτάσεις, όπως την προθεσμία των πέντε ετών, και θα αποδεχθεί τις πιο λογικές προτάσεις, ώστε το τελικό αποτέλεσμα να είναι ένα REACH που να μπορεί να εφαρμοστεί αποτελεσματικά. 
<SPEAKER ID="54" LANGUAGE="NL" NAME="Kartika Tamara Liotard και Erik Meijer (GUE/NGL )," AFFILIATION="γραπτώς">
<P>
Σήμερα, δεν στάθηκε δυνατό να επιτευχθεί πλειοψηφία για το ισχυρό REACH που υποστήριξε η Ευρωπαϊκή Ενωτική Αριστερά/Αριστερά των Πρασίνων των Βορείων Χωρών, αλλά, ταυτόχρονα, το Κοινοβούλιο απέρριψε πολλές προτάσεις που κατατέθηκαν από την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, η οποία ασχολήθηκε σοβαρά με την υπόθεση της χημικής βιομηχανίας.
<P>
Οι μόνες προτάσεις που έλαβαν πλειοψηφία ήταν αυτές επί των οποίων κατάφεραν να συμφωνήσουν οι Σοσιαλδημοκράτες και οι Φιλελεύθεροι. Αυτό οδήγησε σε ένα αποδυναμωμένο REACH, στο οποίο η καταχώρηση αλλοιώθηκε και θετικό αποτέλεσμα διασφαλίστηκε μόνο όσον αφορά την αδειοδότηση. Εντούτοις, όπως και άλλοι, είμαστε της άποψης ότι μια αποδυναμωμένη έκδοση είναι καλύτερη από το τίποτα.
<P>
Το γεγονός ότι η Ομάδα PPE-DE και η Ομάδα Ένωση για την Ευρώπη των Εθνών δήλωσαν εδώ ότι μπορούν ακόμα να υποστηρίξουν την πρόταση, δεδομένου ότι το Συμβούλιο και η απαιτούμενη ειδική πλειοψηφία στο Κοινοβούλιο θα διασφαλίσουν ότι οι διατάξεις αδειοδότησης δεν θα επιβιώσουν στη δεύτερη ανάγνωση, αποτελεί επαρκή λόγο για τους δύο αντιπροσώπους του Ολλανδικού Σοσιαλιστικού Κόμματος να καταψηφίσουν την πρόταση. 
<SPEAKER ID="55" LANGUAGE="FR" NAME="Astrid Lulling (PPE-DE )," AFFILIATION="γραπτώς">
<P>
   Υπήρξα βουλευτής επί 40 χρόνια, εκ των οποίων τα 25 σε αυτή τη σεβαστή Αίθουσα. Ο φάκελος REACH είναι ο ογκωδέστερος, ο πλέον αμφιλεγόμενος και το πολυπλοκότερο θέμα που είχα να αντιμετωπίσω όλα αυτά τα χρόνια. Ο φάκελος αυτός, ωστόσο, είναι επίσης ένας φάκελος ο οποίος, προπαντός, έχει δώσει αφορμή για ανακριβή ενημέρωση για απειλές και ακόμη και απόπειρες εκβιασμού.
<SPEAKER ID="56" LANGUAGE="EN" NAME="David Martin (PSE )," AFFILIATION="γραπτώς">
<SPEAKER ID="57" LANGUAGE="DE" NAME="Andreas Mölzer (NI )," AFFILIATION="γραπτώς">
<P>
   . Όταν το 85% όλων των χημικών ουσιών που κυκλοφορούν δεν έχουν ελεγχθεί ώστε να διαπιστωθεί η επικινδυνότητά τους για τον άνθρωπο και το περιβάλλον, τότε είναι καιρός να καλύψουμε επιτέλους οριστικά αυτό το κενό. Δεν μπορούμε να ανεχόμαστε άλλο οι πολίτες μας να αποτελούν πειραματόζωα για χημικές ουσίες που περιέχονται σε προϊόντα καθημερινής χρήσης, όπως είναι οι ηλεκτρονικοί υπολογιστές και τα παιχνίδια, και οι οποίες απορροφούνται από το δέρμα ή μέσω της αναπνοής και ουδέποτε έχουν ελεγχθεί ως προς την επικινδυνότητά τους.
<P>
Δεν πρόκειται βεβαίως να πετύχουμε αυτό τον στόχο, αν η αρχική πρόταση καταλήξει να είναι τόσο χαλαρή, ώστε από τις 100.000 αδοκίμαστες χημικές ουσίες οι 88.000 παραμείνουν χωρίς έλεγχο. Για τον λόγο ακριβώς αυτόν ψήφισα κατά των εκθέσεων. 
<SPEAKER ID="58" LANGUAGE="EN" NAME="Claude Moraes (PSE )," AFFILIATION="γραπτώς">
<P>
   Ψήφισα έτσι στη συζήτηση σχετικά με το REACH επειδή, ως Εργατικός βουλευτής του Ευρωπαϊκού Κοινοβουλίου, υποστηρίζω τους συνολικούς στόχους του REACH: την προστασία της ανθρώπινης υγείας και του περιβάλλοντος μέσω της αυξημένης γνώσης για τις δυνητικά επικίνδυνες χημικές ουσίες.
<SPEAKER ID="59" LANGUAGE="DE" NAME="Hartmut Nassauer (PPE-DE )," AFFILIATION="γραπτώς">
<P>
   . Στο τέλος αυτής της ψηφοφορίας θα ήθελα να διευκρινίσω ότι ψήφισα υπέρ της έκθεσης του κ. Sacconi μόνο και μόνο για να εκφράσω την υποστήριξή μου στον συμβιβασμό σχετικά με την καταχώριση, στον οποίο καταλήξαμε ο εισηγητής και εγώ.
<SPEAKER ID="60" LANGUAGE="PT" NAME="Luís Queiró (PPE-DE )," AFFILIATION="γραπτώς">
<SPEAKER ID="61" LANGUAGE="FR" NAME="Frédérique Ries (ALDE )," AFFILIATION="γραπτώς">
<P>
Από την άλλη πλευρά, αισθάνομαι ικανοποίηση, όσον αφορά την αρχή της υποκατάστασης για προβληματικές ουσίες: υποχρεωτική υποκατάσταση (τροπολογία 232) και έρευνα για ασφαλέστερες εναλλακτικές λύσεις (τροπολογία 214). Είναι η πρώτη φορά που το Ευρωπαϊκό Κοινοβούλιο διακηρύσσει τις απόψεις του με αυτό τον τρόπο σε ένα κείμενο αυτής της σημασίας. Τούτων λεχθέντων, είναι αδύνατο να αισθανθώ οποιαδήποτε ικανοποίηση, όταν, στο ίδιο κείμενο, και πριν τη διαδικασία, το Κοινοβούλιο μεταβάλλει εντελώς τη διαδικασία καταχώρισης για τα δύο τρίτα των ουσιών που αφορά ο κανονισμός REACH: των ουσιών κάτω των 10 τόννων. Τα πειράματα ελαχιστοποιούνται στο έπακρο και ανάλογα με τον κίνδυνο και όχι τον όγκο. Κατά τη γνώμη μου, αυτό δεν παρέχει ούτε καν τις βασικές εγγυήσεις όσον αφορά την υγεία και την ασφάλεια για τα άτομα που εκτίθενται περισσότερο από άλλους στον κίνδυνο.
<P>
Εδώ, υπονομεύουμε ολοκληρωτικά τα ίδια τα θεμέλια του REACH.
<SPEAKER ID="62" LANGUAGE="NL" NAME="Bart Staes (Verts/ALE )," AFFILIATION="γραπτώς">
<P>
Τα κέρδη στη χημική βιομηχανία του Βελγίου μόνο ανήλθαν πέρυσι σε 1,7 δισεκατομμύρια ευρώ. Αυτό το ποσό θα επηρεαστεί περισσότερο από την υψηλή τιμή του πετρελαίου και από το χαμηλό δολάριο παρά από την εισαγωγή του REACH σε οποιαδήποτε μορφή.
<P>
Αυτές οι μέρες αποτελούν παρελθόν. Αυτή η εξασθενημένη έκδοση του REACH δείχνει πώς δεν πρέπει να γίνονται τα πράγματα. Το Λευκό Βιβλίο που προηγήθηκε του REACH έδωσε στη χημική βιομηχανία την πλήρη ευθύνη. Έπρεπε να είναι σε θέση να αποδεικνύουν ότι τα προϊόντα, από τα οποία αντλούν το κέρδος τους, δεν ενέχουν κινδύνους για την υγεία και το περιβάλλον. Από τότε, δημιουργήθηκαν τόσες πολλές πίσω πόρτες που είναι δύσκολο να βρεθεί η κεντρική είσοδος. Αυτό το REACH είναι μια χαμένη ευκαιρία, η οποία πιθανόν δεν θα ξαναέρθει. 
<SPEAKER ID="63" LANGUAGE="EN" NAME="Catherine Stihler (PSE )," AFFILIATION="γραπτώς">
<P>
   Η ψηφοφορία για το REACH είναι μία από τις σημαντικότερες που έχουν διεξαχθεί σε αυτό το Σώμα. Θα ήθελα να καταγραφεί η στήριξή μου για την αδειοδότηση του συνόλου 1 και των τροπολογιών 232 και 214. Χαίρομαι που ψηφίστηκαν αυτές οι τροπολογίες. Η δημόσια υγεία είναι ζωτικής σημασίας και πρέπει να μειώσουμε την έκθεσή μας στις επικίνδυνες χημικές ουσίες. Η αντικατάσταση των χημικών ουσιών που προκαλούν καρκίνο και επηρεάζουν την ανθρώπινη αναπαραγωγή είναι σημαντική. 
<SPEAKER ID="64" LANGUAGE="" NAME="" AFFILIATION="">
<SPEAKER ID="65" LANGUAGE="FR" NAME="Jean-Claude Martinez (NI )," AFFILIATION="γραπτώς">
<P>
Τα αζωτούχα λιπάσματα έχουν πετύχει το γεωργικό θαύμα που εν μέρει έχει συμβάλει σήμερα στην αύξηση του προσδόκιμου ζωής κατά 20 έτη. Με τον κανονισμό REACH, χάριν της προστασίας των ποταμών από τη ρύπανση, θα είχαμε υποσιτισμό στην Ευρώπη.
<P>
Με άλλα λόγια, με το πρόσχημα των προφυλάξεων ασφαλείας, το REACH ανταποκρίνεται στην πραγματικότητα στις ανησυχίες των πλουσίων και των Amish, των αναβαπτιστών που απεχθάνονται τη σύγχρονη τεχνολογία. Η θεμελιώδης αρχή αυτού του προγράμματος είναι ο μεταμοντέρνος σκοταδισμός που πηγάζει από το φόβο μιας κοινωνίας, η οποία, απασχολημένη με την αναζήτηση της αιωνιότητας, δεν πιστεύει πλέον στην πρόοδο.
<P>
Αν ο Θεός ήταν υποχρεωμένος να καταχωρίσει το ανθρώπινο υλικό του, που γεννήθηκε από την οργανική χημεία, με τον Οργανισμό στο Ελσίνκι, οι ίδιοι οι πραγματικοί δυνητικοί κίνδυνοι θα είχαν οδηγήσει στην άρνηση έγκρισης να θέσει τον Άνθρωπο στην αγορά των έμβιων όντων. Εδώ ταιριάζει το σλόγκαν που συνοψίζει τον κανονισμό REACH: «Δεν υπάρχει μέλλον». 
<SPEAKER ID="66" LANGUAGE="PT" NAME="Luís Queiró (PPE-DE )," AFFILIATION="γραπτώς">
<P>
   .  Αν και αποτελεί τμήμα της ευρύτερης συζήτησης σχετικά με τον κανονισμό REACH, η ανά χείρας πρόταση οδηγίας αφορά ένα θέμα επί του οποίου είναι πιο εύκολο να επιτευχθεί ευρεία συμφωνία. Η διασφάλιση της πλήρους πληροφόρησης των καταναλωτών αποτελεί βασικό παράγοντα σε μια πραγματική αγορά, στην οποία υπάρχει πραγματική ελευθερία επιλογής. Ο στόχος εδώ είναι να προσαρμοστούν οι υπάρχουσες ρυθμίσεις στις ανάγκες που προκύπτουν από το νέο κανονισμό, διασφαλίζοντας ταυτόχρονα την προστασία των καταναλωτών. Ως εκ τούτου, ψηφίζω υπέρ. 
<SPEAKER ID="67" LANGUAGE="" NAME="" AFFILIATION="">
<SPEAKER ID="68" LANGUAGE="SV" NAME="Hélène Goudin και Nils Lundgren (IND/DEM )," AFFILIATION="γραπτώς.">
<P>
Εκτιμούμε ότι οι ουσίες μικρού όγκου πρέπει επίσης να υπόκεινται σε βασικές απαιτήσεις ελέγχου. Η σουηδική υπηρεσία επιθεώρησης χημικών και η σουηδική κυβέρνηση τόνισαν την ανάγκη να συμπεριληφθούν αυτές οι απαιτήσεις στο REACH. Υποστηρίζουμε μια ισχυρή αρχή υποκατάστασης και θέλουμε να τονίσουμε ότι η ευθύνη για τη συλλογή και την ανάλυση των πληροφοριών σχετικά με τα εισαγόμενα χημικά εναπόκειται κυρίως στη βιομηχανία και όχι στις αρχές κάθε χώρας.
<P>
Είμαστε, ασφαλώς, υπέρ του αποκλεισμού από το REACH των φυσικών ουσιών που απαντώνται στη δασοκομία και στα μεταλλεύματα. Τα δάση και τα ορυκτά, που αποτελούν τη ραχοκοκαλιά της σουηδικής βιομηχανίας, δεν πρέπει να επηρεαστούν από την προτεινόμενη νομοθεσία. Επιπλέον, επικρίνουμε τις τροπολογίες που προτείνουν τη σύσταση ενός μεγάλου Οργανισμού Χημικών Προϊόντων στην ΕΕ. Είμαστε βέβαιοι ότι οι εθνικές αρχές είναι, σε γενικές γραμμές, ικανές να διενεργήσουν τους σχετικούς ελέγχους. 
<SPEAKER ID="69" LANGUAGE="DE" NAME="Kurt Joachim Lauk (PPE-DE )," AFFILIATION="γραπτώς">
<P>
   . Την Πέμπτη 17 Νοεμβρίου 2005 η ολομέλεια στο Στρασβούργο θα ψηφίσει την έκθεση του Guido Sacconi σχετικά με τον «Ευρωπαϊκό Οργανισμό Χημικών Προϊόντων, ανθεκτικοί οργανικοί ρύποι (REACH)» (A6-0315/2005).
<SPEAKER ID="70" LANGUAGE="SV" NAME="Lars Wohlin (IND/DEM )," AFFILIATION="γραπτώς.">
<P>
Υποστηρίζω μια ισχυρή αρχή υποκατάστασης. Επίσης, είμαι, ασφαλώς, υπέρ του αποκλεισμού από το REACH των φυσικών ουσιών που απαντώνται στη δασοκομία και στα μεταλλεύματα. Τα δάση και τα ορυκτά, που αποτελούν τη ραχοκοκαλιά της σουηδικής βιομηχανίας, δεν πρέπει να επηρεαστούν από την προτεινόμενη νομοθεσία.
<SPEAKER ID="71" LANGUAGE="" NAME="" AFFILIATION="">
<SPEAKER ID="72" LANGUAGE="SK" NAME="Peter Baco (NI )." AFFILIATION="">
<P>
   – Θα ήθελα να αναφερθώ στην έκθεση σχετικά με τα πρότυπα μη βάναυσης παγίδευσης για ορισμένα είδη ζώων που εκπόνησε η κ. Scheele. Όπως οι περισσότεροι βουλευτές του Κοινοβουλίου, ψήφισα υπέρ της έγκριση της έκθεσης. Κύριε Πρόεδρε, ζητώ να γίνει ηλεκτρονική ψηφοφορία, διότι το συμπέρασμά σας για την ψηφοφορία δεν αντανακλά τη βούληση που εξέφρασαν οι περισσότεροι από τους βουλευτές που ψήφισαν. Κύριε Πρόεδρε, ζητώ να διορθώσετε αυτό το λάθος. 
<SPEAKER ID="73" LANGUAGE="PT" NAME="Ilda Figueiredo (GUE/NGL )," AFFILIATION="γραπτώς.">
<P>
Το ανά χείρας θέμα αποτελεί την πραγματική ιδέα του «μη βάναυσου». Η Επιτροπή Περιβάλλοντος, Δημόσιας Υγείας και Ασφάλειας των Τροφίμων ισχυρίζεται ότι οι παγίδες δεν μπορούν να θεωρηθούν «μη βάναυσες» εφόσον τα ζώα υποβάλλονται σε επιθανάτια πάλη 5 ή περισσότερων λεπτών, όταν υπάρχουν εναλλακτικές λύσεις.
<SPEAKER ID="74" LANGUAGE="NL" NAME="Kartika Tamara Liotard και Erik Meijer (GUE/NGL )," AFFILIATION="γραπτώς">
<P>
Παρά το γεγονός αυτό, υποστηρίζουμε την εισηγήτρια, κ. Scheel, η οποία προτείνει την απερίφραστη απόρριψη αυτής της πρότασης σχετικά με τη μη βάναυση παγίδευση για ορισμένα είδη ζώων. Μη βάναυση σημαίνει τόσο «ανθρώπινη» όσο και «αξιοπρεπή». Οι άνθρωποι, στην ιστορία τους, έχουν κάνει τα πιο ειδεχθή πράγματα – πράγματα που μπορεί να ήταν ανθρώπινα αλλά σίγουρα δεν ήταν αξιοπρεπή.
<P>
Στην πρόταση της Επιτροπής, οι ακρωτηριασμοί, οι οφθαλμικές βλάβες, τα τραύματα της σπονδυλικής στήλης και η πάλη για τη ζωή που διαρκεί έως και πέντε λεπτά θεωρούνται μη βάναυσα. Από το 1995, οι παγίδες της άγριας πανίδας απαγορεύτηκαν σε όλη την Ευρωπαϊκή Ένωση και εισήχθηκε η απαγόρευση των εισαγωγών δερμάτων ζώων από χώρες όπου εξακολουθούν να χρησιμοποιούνται αυτές οι παγίδες. Η πρόταση για πιο αυστηρές απαιτήσεις για άλλες παγίδες υπήρχε ήδη από το 1996.
<SPEAKER ID="75" LANGUAGE="EN" NAME="David Martin (PSE )," AFFILIATION="γραπτώς">
<SPEAKER ID="76" LANGUAGE="FR" NAME="Lydia Schenardi (NI )," AFFILIATION="γραπτώς">
<P>
Την παγίδευση την βλέπουμε σήμερα με απέχθεια και η οδηγία της Επιτροπής δεν κάνει τίποτε για να την εξαλείψει ή ακόμη και να την περιορίσει. Αυτό είναι ένα παράδειγμα της ίδιας επιχειρηματικής προσέγγισης που εφαρμόζεται πάντοτε. Ας θυμηθούμε ότι το 15% των ζώων που φονεύονται για τη γούνα τους, έχουν παγιδευτεί, και ότι αυτό το ποσοστό αφορά μόνον τις εμπορικές γούνες. 
<SPEAKER ID="77" LANGUAGE="" NAME="" AFFILIATION="">
<SPEAKER ID="78" LANGUAGE="IT" NAME="Vittorio Agnoletto (GUE/NGL ). –" AFFILIATION="">
<SPEAKER ID="79" LANGUAGE="SV" NAME="Hélène Goudin, Nils Lundgren και Lars Wohlin (IND/DEM )," AFFILIATION="γραπτώς.">
<SPEAKER ID="80" LANGUAGE="EN" NAME="David Martin (PSE )," AFFILIATION="γραπτώς">
<SPEAKER ID="81" LANGUAGE="PT" NAME="Luís Queiró (PPE-DE )," AFFILIATION="γραπτώς">
<P>
   .  Πέρα από όλα τα ζητήματα που εγείρονται από την έκθεση σχετικά με τον κώδικα συμπεριφοράς για τις εξαγωγές όπλων, εκτιμώ ότι η απαγόρευση των εξαγωγών όπλων στην Κίνα αποτελεί, για άλλη μια φορά, το βασικό σημείο και είναι αρκετό ώστε να ψηφίσω υπέρ. Η γνώμη μου ήταν και συνεχίζει να είναι ότι η ΕΕ πρέπει να επιμείνει στον αποκλεισμό της διότι είναι, πάνω από όλα, μια στάση των 25 κρατών μελών υπέρ των ανθρωπίνων δικαιωμάτων, της διεθνούς τάξης και της ειρήνης.
<SPEAKER ID="82" LANGUAGE="" NAME="" AFFILIATION="">
<SPEAKER ID="83" LANGUAGE="EN" NAME="David Martin (PSE )," AFFILIATION="γραπτώς">
<SPEAKER ID="84" LANGUAGE="" NAME="" AFFILIATION="">
<SPEAKER ID="85" LANGUAGE="SV" NAME="Hélène Goudin, Nils Lundgren και Lars Wohlin (IND/DEM )," AFFILIATION="γραπτώς.">
<SPEAKER ID="86" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς.">
<P>
Λυπόμαστε επίσης για την απόρριψη των προτάσεων που κατατέθηκαν από την ομάδα μας με στόχο τη συγκρότηση ενός ευρωπαϊκού οργανισμού αφοπλισμού, την καταδίκη της χειραγώγησης που άσκησαν οι ΗΠΑ στα Ηνωμένα Έθνη, τη δημιουργία μιας Ευρώπης απαλλαγμένης από πυρηνικά όπλα, την απόσυρση των πυρηνικών όπλων των ΗΠΑ από την Ευρώπη και την έκκληση προς τη Γερμάνια να μειώσει τις δυνατότητες εμπλουτισμού ουρανίου στον ερευνητικό αντιδραστήρα Garching. 
<SPEAKER ID="87" LANGUAGE="EN" NAME="David Martin (PSE )," AFFILIATION="γραπτώς">
<SPEAKER ID="88" LANGUAGE="" NAME="Αθανάσιος Παφίλης (GUE/NGL )," AFFILIATION="γραπτώς">
<SPEAKER ID="89" LANGUAGE="PT" NAME="Luís Queiró (PPE-DE )," AFFILIATION="γραπτώς">
<SPEAKER ID="90" LANGUAGE="" NAME="" AFFILIATION="">
<SPEAKER ID="91" LANGUAGE="SV" NAME="Jan Andersson, Anna Hedh, Ewa Hedkvist Petersen, Inger Segelström and Åsa Westlund (PSE )," AFFILIATION="γραπτώς.">
<SPEAKER ID="92" LANGUAGE="SV" NAME="Hélène Goudin, Nils Lundgren και Lars Wohlin (IND/DEM )," AFFILIATION="γραπτώς.">
<P>
   Το άρθρο 296 της Συνθήκης ΕΚ ορίζει ότι η παραγωγή και η εμπορία πυρομαχικών εξαιρούνται από τους κανόνες που διέπουν την ελεύθερη κυκλοφορία αγαθών. Ένα τμήμα της ανά χείρας έκθεσης αναφέρεται στην αποσαφήνιση και στον πιο ακριβή προσδιορισμό των τύπων των υλικών και των υπηρεσιών για τα οποία δεν πρέπει να ισχύει το άρθρο 296. Η Λίστα του Ιουνίου πιστεύει ότι η εφαρμογή της ενιαίας αγοράς αποτελεί σημαντικό θέμα, στο οποίο πρέπει να δοθεί προτεραιότητα. Εντούτοις, είναι προφανές από την έκθεση ότι οι προτεινόμενες τροπολογίες στους κανονισμούς της ΕΕ έχουν σε μεγάλο βαθμό στόχο την εμβάθυνση της στρατιωτικής συνεργασίας στην Ένωση κάνοντας ένα περαιτέρω βήμα προς μια κοινή εξωτερική πολιτική και πολιτική ασφαλείας.
<SPEAKER ID="93" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς.">
<P>
Ο στόχος είναι να βοηθηθεί η «ευρωπαϊκή» βιομηχανία εξοπλισμών και αυτό που αναφέρεται ως «αναπόφευκτη» διαδικασία συγκέντρωσής της. Με άλλα λόγια, η έκθεση προσδιορίζει με σαφήνεια όσα διακυβεύονται, εξηγώντας ότι 6 από τα 25 κράτη μέλη είναι υπεύθυνα για το 90% των εξοπλιστικών προμηθειών. Πόσα, λοιπόν, παράγονται;
<SPEAKER ID="94" LANGUAGE="FR" NAME="Carl Lang (NI )," AFFILIATION="γραπτώς">
<P>
   Ένας μόνο τομέας διαφεύγει ακόμη από την υπερφιλελεύθερη λογική των Βρυξελλών: η άμυνα. Ίσως όμως όχι για πάρα πολύ ακόμη. Η Ευρωπαϊκή Επιτροπή στο Πράσινο Βιβλίο για τις δημόσιες συμβάσεις στον τομέα της άμυνας ασχολείται με τη μείωση των εμπορικών φραγμών σε αυτόν τον τομέα και το άνοιγμά του στον ανταγωνισμό. Για το σκοπό αυτό, η Επιτροπή έχει αποφασίσει να επιτεθεί στο κύριο νομικό εμπόδιο δίνοντας μια νέα ερμηνεία στο άρθρο 296 της Συνθήκης, το οποίο ορίζει ότι τα κράτη μέλη έχουν το δικαίωμα να παρεκκλίνουν για λόγους ασφαλείας από τους κοινοτικούς κανόνες για τον ανταγωνισμό.
<SPEAKER ID="95" LANGUAGE="EN" NAME="David Martin (PSE )," AFFILIATION="γραπτώς">
<P>
   H εν λόγω έκθεση αποτελεί την απάντηση του Κοινοβουλίου στην Πράσινη Βίβλο «Προς μια Ευρωπαϊκή Πολιτική για τον Αμυντικο Εξοπλισμό». Χαιρετίζω τις προτάσεις του. Μέσω αυτών των μέτρων η Επιτροπή σκοπεύει να συμβάλει στη σταδιακή δημιουργία μίας ευρωπαϊκής αγοράς αμυντικού εξοπλισμού η οποία είναι πιο διάφανη και ανοιχτή μεταξύ των κρατών μελών και η οποία, ενώ θα λαμβάνει υπόψη την ειδική φύση του τομέα, θα αυξήσει την οικονομική αποτελεσματικότητα. Χαίρομαι που η κυβέρνηση του Ηνωμένου Βασιλείου χαιρέτισε και την Πράσινη Βίβλο ως μία σημαντική και επίκαιρη πρωτοβουλία για την έναρξη μίας συζήτησης σχετικά με τη λειτουργία των αγορών αμυντικού εξοπλισμού στην Ευρώπη. 
<SPEAKER ID="96" LANGUAGE="PT" NAME="Luís Queiró (PPE-DE )," AFFILIATION="γραπτώς">
<SPEAKER ID="97" LANGUAGE="EN" NAME="Geoffrey Van Orden (PPE-DE )," AFFILIATION="γραπτώς">
<P>
   Oι Βρετανοί Συντηρητικοί αποδίδουν ιδιαίτερη σημασία στην πραγματική βελτίωση της ενιαίας αγοράς. Θα μπορούσαμε, επίσης, να υποστηρίξουμε μέτρα που θα είχαν πραγματικά ως αποτέλεσμα την «αύξηση της οικονομικής αποτελεσματικότητας καθώς και της ανταγωνιστικότητας» στην ευρωπαϊκή αγορά στον τομέα της άμυνας.
<P>
Ωστόσο, η εν λόγω έκθεση διέπεται από την ιδέα της επέκτασης των αρμοδιοτήτων της ΕΕ και ανύψωσης της Ευρωπαϊκής Επιτροπής σε μία θέση ελέγχου στην ευρωπαϊκή βιομηχανία στρατιωτικού εξοπλισμού. Οι αιτιολογικές σκέψεις ΣΤ και Ζ επιρρίπτουν λανθασμένα ευθύνες στην κατάτμηση της αγοράς για τη στρατιωτική αδυναμία της Ευρώπης και την έλλειψη διαλειτουργικότητας. Δεν υπάρχουν ενδείξεις ότι θα μειωθεί το κόστος από μία ευρωπαϊκή αγορά άμυνας, ιδίως τα έργα που είναι προϊόντα συνεργασίας αποδεικνύονται δαπανηρά τόσο όσον αφορά την υπέρβαση των χρονοδιαγραμμάτων όσο και χρημάτων. Είμαστε αντίθετοι στην ιδέα της παραγράφου 9, που προβλέπει την προμήθεια αμυντικού εξοπλισμού από την ΕΕ αντί της εθνικής νομοθεσίας. Η πρόταση στις παραγράφους 10 και 15 για μία οδηγία που θα αντικαταστήσει το άρθρο 296 θα είχε σημαντικές εθνικές επιπτώσεις στην εθνική ασφάλεια. Επιπλέον, η προώθηση ενός συστήματος «ευρωπαϊκής προτίμησης» για εθνικές αμυντικές αγορές στην παράγραφο 24 είναι μία κοντόφθαλμη ιδέα που θα πλήξει περαιτέρω τον ασθενικό στρατιωτικό τομέα της Ευρώπης. Για τους παραπάνω λόγους και άλλους, οι Βρετανοί Συντηρητικοί καταψήφισαν αυτή την έκθεση. 
<SPEAKER ID="98" LANGUAGE="" NAME="" AFFILIATION="">
<SPEAKER ID="99" LANGUAGE="PT" NAME="Pedro Guerreiro (GUE/NGL )," AFFILIATION="γραπτώς.">
<SPEAKER ID="100" LANGUAGE="EN" NAME="David Martin (PSE )," AFFILIATION="γραπτώς">
<SPEAKER ID="101" LANGUAGE="" NAME="Αθανάσιος Παφίλης (GUE/NGL )" AFFILIATION="γραπτώς">
<P>
   , . – Oι δηλώσεις του Ιρανού Προέδρου ότι «το Ισραήλ πρέπει να σβηστεί από το χάρτη» είναι καταδικαστέες. Κανένας όμως λογικός άνθρωπος δεν μπορεί να πιστέψει ότι το Ισραήλ απειλήθηκε σοβαρά από τις δηλώσεις αυτές, και χρειάζεται την "αλληλεγγύη" του Ευρωκοινοβουλίου. Οι δηλώσεις του Ιρανού Προέδρου απευθύνονται κυρίως για εσωτερική κατανάλωση, για να διασκεδάσουν την αντίθεση του ιρανικού λαού στο δεσποτικό καθεστώς και στη χειροτέρευση των συνθηκών ζωής του λαού. Αυτή την αλήθεια γνωρίζουν οι ιθύνοντες του Ευρωκοινοβουλίου.
<SPEAKER ID="102" LANGUAGE="FR" NAME="Frédérique Ries (ALDE )," AFFILIATION="γραπτώς">
<P>
Μήπως κάποιος ανέφερε τα άρθρα 30 έως 41 του Χάρτη των Ηνωμένων Εθνών ή απαίτησε να ζητηθεί συγνώμη; Όχι, κάτι τέτοιο δεν υπήρχε στην ημερήσια διάταξη.
<SPEAKER ID="103" LANGUAGE="EN" NAME="Charles Tannock (PPE-DE )," AFFILIATION="γραπτώς">
<P>
   Εγώ και οι Βρετανοί Συντηρητικοί συνάδελφοί μου υποστηρίξαμε αυτό το ψήφισμα παρόλο που είναι σημαντικά ηπιότερο από το σχέδιο που συνέταξα αρχικά εξ ονόματος της Ομάδας PPΕ-ED. Ο περιορισμός του πεδίου εφαρμογής του ψηφίσματος στην έκκληση του προέδρου Αχμαντινετζάντ να «σβηστεί το Ισραήλ από τον παγκόσμιο χάρτη» υπήρξε μία χαμένη ευκαιρία για να υπογραμμιστούν η εμφανής αποφασιστικότητα του Ιράν να κατασκευάσει πυρηνική βόμβα και οι ευρείες παραβιάσεις των ανθρωπίνων δικαιωμάτων, συμπεριλαμβανομένης της τακτικής εκτέλεσης συναινούντων ομοφυλόφιλων και άλλων που διαπράττουν εγκλήματα που το καθεστώς χαρακτηρίζει ως «εγκλήματα κατά της σεξουαλικής αγνότητας».
<SPEAKER ID="104" LANGUAGE="" NAME="" AFFILIATION="Επί της έκθεσης Scheele (A6-0304/2005 )">
<SPEAKER ID="105" LANGUAGE="SK" NAME="Peter Baco (NI )." AFFILIATION="">
<SPEAKER ID="106" LANGUAGE="" NAME="Πρόεδρος." AFFILIATION="">
<P>
   Κύριε Baco, η αρμόδια επιτροπή συνέστησε να απορρίψει το Σώμα την πρωτοβουλία. Ψηφίσαμε, και το Σώμα, με πολύ μεγάλη πλειοψηφία, την καταψήφισε. Η πρωτοβουλία έχει επομένως απορριφθεί και ο κ. Επίτροπος μίλησε εξ ονόματος της Επιτροπής. Ενεργήσαμε απολύτως σύμφωνα με τον Κανονισμό. 
<SPEAKER ID="107" LANGUAGE="SK" NAME="Peter Baco (NI )." AFFILIATION="">
<SPEAKER ID="108" LANGUAGE="" NAME="Πρόεδρος." AFFILIATION="">
<P>
Μπορώ να σας διαβεβαιώσω, κύριε Baco, ότι όλα έγιναν απόλυτα σωστά. Θα προσέξατε ότι το σύνολο του Προεδρείου που με συνδράμει συμφωνεί. Ο μόνος που δεν το καταλαβαίνει είστε εσείς· επομένως, πιστεύω ότι πρέπει να το σκεφτείτε πιο προσεκτικά. Δεν είναι δυνατό να κάνουμε όλοι λάθος και να είστε ο μόνος που έχει δίκιο, κύριε Baco.
<SPEAKER ID="109" LANGUAGE="" NAME="" AFFILIATION="(Η συνεδρίαση διακόπτεται στις 13.05 και συνεχίζεται στις 15.05)">
<SPEAKER ID="110" LANGUAGE="" NAME="" AFFILIATION="Αντιπροέδρου">
<SPEAKER ID="111" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0318/2005) της κ. Martens, εξ ονόματος της Επιτροπής Ανάπτυξης, σχετικά με μια αναπτυξιακή στρατηγική για την Αφρική (2005/2142(INI)).
<P>
Αντιλαμβάνομαι ότι οι βουλευτές είχαν πολλές αμφιβολίες για το αν ήταν ή όχι απαραίτητο να διεξαχθεί η συζήτηση και η ψηφοφορία σήμερα. Όσον αφορά την ψηφοφορία, o Κανονισμός μας επιτρέπει την αναβολή της. Από την άλλη πλευρά, ο Κανονισμός δεν προβλέπει τίποτε που να μας επιτρέπει την αναβολή της συζήτησης, εκτός αν υπάρχει ομοφωνία, αλλά αν κάποιος επιθυμεί τη διεξαγωγή της συζήτησης, σύμφωνα με τον Κανονισμό, αυτή θα πρέπει να διεξαχθεί. 
<SPEAKER ID="112" LANGUAGE="ES" NAME="Miguel Ángel Martínez Martínez (PSE ). –" AFFILIATION="">
<P>
   Κύριε Πρόεδρε, αφελώς ίσως είχαμε πιστέψει ότι η ψηφοφορία για το REACH θα έληγε στις 11.30 ή στις 12.00 και ότι σήμερα το πρωί θα μπορούσαμε να διεξαγάγουμε μία συζήτηση και μία ψηφοφορία σχετικά με δύο τόσο σημαντικά θέματα όπως η ευρωπαϊκή πολιτική ανάπτυξης και η αναπτυξιακή στρατηγική της Ευρωπαϊκής Ένωσης για την Αφρική.
<SPEAKER ID="113" LANGUAGE="NL" NAME="Maria Martens (PPE-DE )," AFFILIATION="εισηγήτρια">
<SPEAKER ID="114" LANGUAGE="" NAME="Πρόεδρος. –" AFFILIATION="">
<P>
   Ιδού η πρόταση του Προέδρου. Βρισκόμαστε εντός του πεδίου του άρθρου 170, παράγραφος 1, του Κανονισμού, που ορίζει, στο δεύτερο εδάφιο: «Η πρόθεση να ζητηθεί αναβολή της συζήτησης κοινοποιείται το αργότερο πριν από 24 ώρες στον Πρόεδρο, ο οποίος ενημερώνει αμέσως το Κοινοβούλιο.» Είναι σαφές ότι αυτή η προϋπόθεση δεν έχει τηρηθεί: η αναβολή δεν ζητήθηκε είκοσι τέσσερις ώρες πριν. Κατά συνέπεια, είμαι υποχρεωμένος να προχωρήσω στη συζήτηση, και επειδή κυρίως το επιθυμεί η εισηγήτριά μας.
<P>
Κατά συνέπεια, θα προχωρήσουμε σε αυτήν τη συζήτηση και δίνοντας αμέσως τον λόγο στην εισηγήτριά μας κ. Martens. 
<SPEAKER ID="115" LANGUAGE="NL" NAME="Maria Martens (PPE-DE )," AFFILIATION="εισηγήτρια">
<P>
   – Κύριε Πρόεδρε, κύριε Επίτροπε, η Επιτροπή προτείνει μια μακροπρόθεσμη στρατηγική για την επίτευξη των Αναπτυξιακών Στόχων της Χιλιετίας στην Αφρική μέχρι το 2015. Πρόκειται για μια πρόταση που μόνο θετική μπορεί να χαρακτηριστεί. Χρειαζόμαστε ένα πολύ φιλόδοξο σχέδιο προκειμένου να επιτευχθούν οι Αναπτυξιακοί Στόχοι της Χιλιετίας και, πάνω από όλα, να φέρουμε στη σωστή πορεία τη νοτίως της Σαχάρας Αφρική. Το ζήτημα είναι τώρα αν η προτεινόμενη στρατηγική θα βοηθήσει να επιτευχθεί αυτό με τον καλύτερο δυνατό τρόπο. Η στρατηγική επισημαίνει με σαφήνεια τα προβλήματα και συμμερίζομαι τη συγκρατημένη αισιοδοξία όσον αφορά την ανάπτυξη της Αφρικανικής Ένωσης και της Νέας Εταιρικής Σχέσης για την Ανάπτυξη της Αφρικής (NEPAD).
<SPEAKER ID="116" LANGUAGE="" NAME="Πρόεδρος. –" AFFILIATION="">
<P>
   Πριν δώσω τον λόγο στην Επιτροπή, και προς ενημέρωση εκείνων των βουλευτών που αναρωτιούνται πότε θα διεξαχθεί η ψηφοφορία σε περίπτωση αναβολής, θα διαβάσω το σχετικό άρθρο του Κανονισμού. Είναι το άρθρο 170, παράγραφος 4, που ορίζει ότι: «Πριν από τη διεξαγωγή ή κατά τη διάρκεια ψηφοφορίας, μια πολιτική ομάδα ή τριάντα επτά τουλάχιστον βουλευτές μπορούν να υποβάλουν αίτηση για αναβολή της ψηφοφορίας. Η αίτηση αυτή τίθεται αμέσως σε ψηφοφορία.» Αυτό σημαίνει, πρακτικά, ότι θα προχωρήσουμε στην ψηφοφορία στο τέλος της αποψινής συζήτησης. Εκείνη τη στιγμή, και μόνον τη στιγμή εκείνη, μια πολιτική ομάδα μπορεί να ζητήσει αναβολή προσδιορίζοντας πότε, σε ποια περίοδο συνόδου, επιθυμεί να διεξαχθεί η ψηφοφορία.
<SPEAKER ID="117" LANGUAGE="FR" NAME="Louis Michel," AFFILIATION="Επιτροπή">
<P>
   Κύριε Πρόεδρε, κυρία Martens, κυρίες και κύριοι, η Αφρική είναι η ήπειρος η οποία προβάλλει τις μεγαλύτερες προκλήσεις για την ανάπτυξη. Στην ήπειρο αυτή, η βαθμιαία απερήμωση, η έλλειψη ύδατος, ο λιμός και το HIV/AIDS έχουν φθάσει σε κρίσιμα επίπεδα.
<P>
Η Αφρική είναι η ήπειρος για την οποία υπάρχουν οι περισσότεροι χορηγοί από οπουδήποτε αλλού. Κατά συνέπεια, είναι η ήπειρος όπου η ανάγκη για συντονισμό και συμπληρωματικότητα είναι η πλέον επείγουσα. Χώρες όπως η Τανζανία ή η Μοζαμβίκη έχουν κάθε μια να διαχειριστούν 500 μεμονωμένα προγράμματα που χρηματοδοτούνται από ευρωπαίους χορηγούς μόνον στον τομέα των κοινωνικών υποδομών, παρότι τα ποσά που διατίθενται σε έκαστο εξ αυτών των προγραμμάτων είναι σχετικά μικρά.
<P>
Είναι επίσης μια μελλοντική δημογραφική δύναμη. Έως το 2025, ο πληθυσμός της Αφρικής θα έχει αυξηθεί σε περισσότερο από 1,3 δισεκατομμύρια κατοίκους, σχεδόν όσο και ο πληθυσμός της Κίνας ή της Ινδίας, και θα είναι μεγαλύτερος από το σύνολο των πληθυσμών της Ευρωπαϊκής Ένωσης και των Ηνωμένων Πολιτειών. Θα έχει επιπλέον το πλεονέκτημα ενός νεαρής ηλικίας πληθυσμού, δεδομένου ότι τότε περίπου 800 εκατομμύρια Αφρικανοί θα είναι ηλικίας κάτω των 15 ετών.
<P>
Περισσότερο από ποτέ, αυτή η Αφρική αξίζει την αμέριστη προσοχή της Ευρώπης. Αυτός είναι ο λόγος για τον οποίο η Επιτροπή έχει προτείνει μια Νέα Στρατηγική για την Αφρική, η οποία εγκρίθηκε στις 12 Οκτωβρίου και παρουσιάστηκε στο παρόν Σώμα την ίδια ακριβώς ημέρα, μια στρατηγική που προορίζεται να παράσχει στην Ευρωπαϊκή Ένωση ένα ενιαίο, ολοκληρωμένο και μακροπρόθεσμο πλαίσιο για τις σχέσεις της με την Αφρική.
<P>
Κύριε Πρόεδρε, κυρία Martens, κυρίες και κύριοι, η Στρατηγική για την Αφρική βασίζεται σε τρία κύρια θέματα: μια Αφρική, μια Ευρώπη, και ένας στόχος.
<P>
Μία Αφρική: παρότι η Αφρική έχει πολλά πρόσωπα, διαφορετικές ιστορίες και διαφορετικές ανάγκες, τώρα έχει εισέλθει συλλογικά σε μια οδό πολιτικής, οικονομικής και πολιτιστικής ολοκλήρωσής της, μια πορεία που αποκρυσταλλώνεται στις προσπάθειες ολοκλήρωσης που προωθούν οι Περιφερειακές Οικονομικές Κοινότητές της, η δημιουργία της Αφρικανικής Ένωσης και η Νέα Εταιρική Σχέση για την Ανάπτυξη της Αφρικής (NEPAD). Εν ολίγοις, είναι μια ολοκλήρωση που αξίζει την ανεπιφύλακτη στήριξή μας.
<P>
Μία Ευρώπη: Η Ευρώπη έχει επίσης αλλάξει. Η διεύρυνση της Ευρωπαϊκής Ένωσης προκειμένου να συμπεριλάβει δέκα νέα μέλη έχει διαμορφώσει τον αριθμό των δυνητικών μεμονωμένων εταίρων στους 26: τα 25 κράτη μέλη συν την Ευρωπαϊκή Κοινότητα. Αυτή η εξέλιξη έχει αυξήσει τη δυνητική πολιτική και οικονομική επίπτωση της Ευρωπαϊκής Ένωσης, αλλά ο διευρυμένος αριθμός των μελών θέτει επίσης νέες προκλήσεις όσον αφορά τον συντονισμό και τη συμπληρωματικότητα της βοήθειας. Κατά συνέπεια, η στρατηγική της Ευρωπαϊκής Ένωσης για την Αφρική καθιστά τα προσεχή χρόνια κεντρικές προτεραιότητες την αποτελεσματικότητα της βοήθειας και τον συντονισμό των χορηγών.
<P>
Ένας στόχος: η πολιτική της Ευρώπης για την ασφάλεια, για παράδειγμα, για μεγάλο διάστημα συνυπήρξε −θα προσέθετα, όχι πάντοτε αρμονικά− με την αναπτυξιακή πολιτική της. Η πρόσφατη εμπειρία −και σκέπτομαι ιδιαίτερα τo Ειρηνευτικό Μέσο για την Αφρική− δείχνει πόσο στενά συνδέονται η ασφάλεια και η ανάπτυξη και πόσο σημαντικός είναι ο απόλυτος συντονισμός των ευρωπαϊκών πολιτικών σε αυτούς τους τομείς. Στην ευρωπαϊκή στρατηγική για την Αφρική, ο κοινός στόχος είναι, κατά συνέπεια, η προαγωγή της επίτευξης των Αναπτυξιακών Στόχων της Χιλιετίας στην Αφρική. Όπως γνωρίζετε, η συνολική στρατηγική μας περιλαμβάνει μια σειρά συγκεκριμένων προτάσεων, και είμαι ευτυχής που διαπιστώνω ότι, σε μεγάλο βαθμό, συμφωνούμε στα σημεία αυτά, ορισμένα εκ των οποίων εμφανίζονται στην έκθεση της κ. Martens, όπως η ενίσχυση του Ειρηνευτικού Μέσου για την Αφρική, και η ενίσχυση του ρόλου των εθνικών κοινοβουλίων και των οργανώσεων της κοινωνίας των πολιτών στον σχεδιασμό, τον καθορισμό προτεραιοτήτων και −ας μην ξεχνούμε− στον έλεγχο της πολιτικής της συνεργασίας για την ανάπτυξη.
<P>
Ας μην ξεχνάμε επίσης την έναρξη της λειτουργίας ενός νέου προγράμματος δράσης της Ευρωπαϊκής Ένωσης για την αντιμετώπιση του HIV/AIDS, της φυματίωσης και της ελονοσίας· η έμφαση δίδεται στην ανώτερη εκπαίδευση παράλληλα με τις προσπάθειες που γίνονται για τη βασική εκπαίδευση, και την ενίσχυση της δημοσιονομικής στήριξης. Πράγματι, η Επιτροπή και τα κράτη μέλη θα πρέπει να προσπαθήσουν να στραφούν, αντί των προγραμμάτων βοήθειας, σε τομεακές προσεγγίσεις και να κατευθύνουν τη δημοσιονομική στήριξη σε αυτήν τη βάση. Δεν υπάρχει αμφιβολία ότι θα επανέλθουμε στο θέμα αυτό κατά τη διάρκεια της εξέλιξης αυτής της συζήτησης.
<P>
Αυτά, λοιπόν, είναι τα κύρια θέματα της στρατηγικής για την Αφρική. Χαίρομαι που διαπιστώνω ότι το Κοινοβούλιο βλέπει τις ανησυχίες του να αντανακλώνται στις τρεις βασικές έννοιές μας και στις συγκεκριμένες προτάσεις. Η έκθεση της κ. Martens και η πρόταση ψηφίσματος που έχει κατατεθεί είναι φιλόδοξες. Είμαι ευτυχής· σας ευχαριστώ γι’ αυτό και σας συγχαίρω. 
<SPEAKER ID="118" LANGUAGE="DE" NAME="Tobias Pflüger (GUE/NGL )," AFFILIATION="συντάκτης γνωμοδότησης της Επιτροπής Εξωτερικών Υποθέσεων">
<P>
Η γνωμοδότησή μας αναφέρεται επίσης στην ανάγκη να ανακληθούν οι προτεινόμενες περικοπές στα μέτρα για την καταπολέμηση του HIV/AIDS, της ελονοσίας και της φυματίωσης, ενώ τονίζεται η σημασία της προώθησης της ειρήνης και της επίλυσης των συγκρούσεων στην Αφρική και ακολουθεί ειδική αναφορά στον έλεγχο των εξαγωγών όπλων, που συζητήσαμε χθες.
<P>
Αυτό με προτρέπει να αναφέρω ότι έλαβα υπόψη την ομιλία του Επιτρόπου κ. Michel ενώπιον της Κοινοβουλευτικής Συνέλευσης της ΔΕΕ στις 21 Σεπτεμβρίου, όπου ανέφερε ότι επρόκειτο να αναληφθούν από τον προϋπολογισμό για την ανάπτυξη 250 εκατομμύρια ευρώ για τα αφρικανικά στρατεύματα. Πιστεύω ότι πρόκειται για λανθασμένη κίνηση και προειδοποιώ την ΕΕ να μην συγχέει τη στρατιωτική της πολιτική ή την πολιτική της για την ασφάλεια με την αναπτυξιακή της πολιτική. 
<SPEAKER ID="119" LANGUAGE="" NAME="Γεώργιος Παπαστάμκος," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, εισαγωγικά, θα ήθελα να συγχαρώ την εισηγήτρια, κ. Martens. Η έκθεσή της αποτυπώνει την πραγματικότητα και χαράσσει την προοπτική της αναπτυξιακής στρατηγικής για την Αφρική.
<P>
Όμως, η υπερπήδηση των εξωγενών παραγόντων μας αφορά. Και δεν μας αφορά μόνο γιατί η Ευρωπαϊκή Ένωση είναι με απόσταση ο μεγαλύτερος χορηγός επίσημης αναπτυξιακής βοήθειας. Δεν μας αφορά μόνο με την έννοια της αύξησης της βοήθειας στο 0,7 τοις εκατό του ακαθαρίστου εγχωρίου προϊόντος έως το 2015. Μας αφορά με την έννοια ότι η αναπτυξιακή βοήθεια θα συμβαδίσει, όπως τονίζεται στην έκθεση, με τη βελτιωμένη ποιότητα, την αποτελεσματικότητα, τη διαφάνεια και την ορατότητά της.
<SPEAKER ID="120" LANGUAGE="ES" NAME="Miguel Ángel Martínez Martínez," AFFILIATION="εξ ονόματος της Ομάδας PSE">
<P>
   Κύριε Πρόεδρε, πιστεύουμε ότι η έκθεση της κ. Martens είναι σοβαρή και επίκαιρη. Έτυχε ευρείας υποστήριξης και υπερψηφίστηκε από την Επιτροπή Ανάπτυξης.
<P>
Αυτός είναι ο λόγος για τον οποίο συμφωνούμε με την κ. Martens ότι το να κάνουμε ό,τι είναι δυνατό για να βοηθήσουμε την Αφρική να βγει από αυτήν τη δραματική κατάσταση υπανάπτυξης πρέπει να αποτελέσει πραγματική προτεραιότητα στο πλαίσιο των πολιτικών της Ευρωπαϊκής Ένωσης.
<P>
Από αυτήν την άποψη, είναι σημαντικό να καταλάβουμε ότι ο ρόλος μας πρέπει να είναι η στήριξη των αφρικανών ηγετών στην εφαρμογή των ίδιων τους των αποφάσεων. Επομένως, ανησυχούμε για το γεγονός ότι η ανακοίνωση της Επιτροπής, στην οποία αναφέρεται η έκθεση της κ. Martens, δεν κάνει μεγαλύτερη αναφορά στην Αφρικανική Ένωση και στο στρατηγικό σχέδιο το οποίο οι αρχηγοί κρατών σε αυτό το αδερφικό θεσμικό όργανο έχουν προσδιορίσει ως στρατηγικές προτεραιότητες για την ανάπτυξης της ηπείρου τους.
<SPEAKER ID="121" LANGUAGE="DA" NAME="Margrete Auken," AFFILIATION="εξ ονόματος της Ομάδας Verts/ALE.">
<P>
Οι αφρικανικές χώρες είναι αυτές που πρέπει να διαδραματίζουν τον καίριο ρόλο στον συντονισμό της βοήθειας με βάση τις δικές τους στρατηγικές για την καταπολέμηση της φτώχειας. Αν δεν παράσχουμε βοήθεια με αυτόν τον τρόπο, κινδυνεύουμε να δούμε μια πραγματική εισβολή λευκών ελεφάντων στην Αφρική και αυτό θα σημάνει την επιστροφή σε μια πολύ κακή στρατηγική. Πρέπει να τηρήσουμε όσα είπαμε μέχρι τώρα. Αρκετές από τις τροπολογίες στην έκθεση Martens λαμβάνουν υπόψη αυτά τα συγκεντρωτικά μέτρα από την πλευρά της Επιτροπής και ελπίζω να διασφαλίσει το Κοινοβούλιο ότι οι δικαιούχες χώρες, και όχι η Επιτροπή, θα συνεχίσουν να διαδραματίζουν ζωτικό ρόλο όσον αφορά τη βοήθεια. 
<SPEAKER ID="122" LANGUAGE="DE" NAME="Feleknas Uca," AFFILIATION="εξ ονόματος της Ομάδας GUE/NGL">
<SPEAKER ID="123" LANGUAGE="PL" NAME="Marcin Libicki," AFFILIATION="εξ ονόματος της Ομάδας UEN">
<P>
   . –  Κύριε Πρόεδρε, η κ. Martens κατέβαλε μεγάλη προσπάθεια για την κατάρτιση αυτής της έκθεσης και δεν υπάρχει αμφιβολία ότι είναι πολύ χρήσιμη από πολλές απόψεις.
<P>
Ως εκ τούτου, καλώ το Κοινοβούλιο να δώσει την υποστήριξή του στις τροπολογίες που κατέθεσε ο κ. Szymański. Οι τροπολογίες και 3 τονίζουν τους θεμελιώδεις στόχους που ανέφερα, δηλαδή σίτιση, πόσιμο νερό, καλύτερες συνθήκες υγιεινής, εμβολιασμοί και υγειονομική περίθαλψη μητέρας και παιδιού. Οι τροπολογίες 2 και 4 έχουν στόχο τη διαγραφή της αναφοράς στα αναπαραγωγικά δικαιώματα και στην αντικατάστασή της με μια αναφορά στη στοιχειώδη υγειονομική περίθαλψη. Πραγματικά δεν χρειάζεται να δίνουμε ιδεολογική τροπή σε κάθε συζήτηση που διεξάγεται στο Κοινοβούλιο. 
<SPEAKER ID="124" LANGUAGE="DE" NAME="Paul Rübig (PPE-DE ). –" AFFILIATION="">
<P>
Αυτήν την εβδομάδα ρώτησα τον Επίτροπο Mandelson να πει την άποψή του για μια ζώνη ελευθέρων συναλλαγών που θα καλύπτει την Ευρώπη, τις ΗΠΑ, τον Καναδά και την Αυστραλία. Και τι θα γίνει με τις χώρες της Αφρικής; Θα πρέπει τότε να οργανωθούν μόνες τους ή να συνάψουν διμερείς συμφωνίες με αυτές τις μεγάλες αγορές του κόσμου; Ποιος θα έβγαινε κερδισμένος και ποιος χαμένος από αυτήν την κατάσταση; Σε τέτοιες δύσκολες περιόδους πρέπει να διασφαλίσουμε ότι αυτές οι πολυμερείς συνομιλίες ωφελούν αυτές τις χώρες, και αυτό απαιτεί τη διευκόλυνση των εμπορικών συναλλαγών, ιδίως για τις μικρές και τις μεσαίες επιχειρήσεις.
<SPEAKER ID="125" LANGUAGE="FR" NAME="Pierre Schapira (PSE ). –" AFFILIATION="">
<P>
   Κύριε Πρόεδρε, προφανώς έχουν ήδη ειπωθεί πολλά πράγματα. Θα ήθελα να αναφερθώ σε ένα θέμα. Το HIV/AIDS έχει άμεση επίπτωση σε εκατομμύρια ανθρώπους και η βελτίωση της υγείας αποτελεί απολύτως ουσιώδη προϋπόθεση για την ανάπτυξη της Αφρικής.
<P>
Για την καταπολέμηση της ασθένειας με τον αποτελεσματικότερο δυνατό τρόπο, χρειάζεται να προσφέρουμε στις γυναίκες, τους άνδρες και τους εφήβους ένα πλήρες φάσμα φροντίδας και υπηρεσιών. Χρειάζεται να εγγυηθούμε την πρόσβαση σε άψογη πληροφόρηση και εκπαίδευση για τη σεξουαλική και αναπαραγωγική υγεία, να καταστήσουμε την κατάρτιση των γυναικών προτεραιότητα, έτσι ώστε να γίνει πιο εύκολο γι’ αυτές να λαμβάνουν αποφάσεις για θέματα σεξουαλικότητας και αναπαραγωγικής υγείας, και έτσι να τους προσφέρουμε τα μέσα και τις μεθόδους να προστατεύουν τον εαυτό τους από τη μόλυνση από HIV/AIDS. Από αυτούς που έχουν μολυνθεί με τον ιό του HIV/AIDS, μόνον το 1% υποβάλλονται σε θεραπεία κατά του ρετροϊού. Χρειάζεται να κάνουμε όλα όσα μπορούμε για να διευρύνουμε την πρόσβαση σε αντίγραφα φάρμακα για τη θεραπεία του AIDS.
<SPEAKER ID="126" LANGUAGE="EN" NAME="Fiona Hall (ALDE ). –" AFFILIATION="">
<P>
   Κύριε Πρόεδρε, θα ήθελα να επισημάνω δύο σημεία, και τα δύο αφορούν χρήματα. Κάθε 30 δευτερόλεπτα ένα παιδί πεθαίνει στην Αφρική από ελονοσία και όμως υπάρχουν ορισμένες ενέργειες που μπορούν να γίνουν για να δοθεί ένα ολοκληρωτικό τέλος σε αυτό. Οι κουνουπιέρες είναι μία μέθοδος χαμηλής τεχνολογίας για την προστασία από τα κουνούπια, αλλά τις διαθέτουν πολύ λίγες οικογένειες. Σημαντική πρόοδος έχει πρόσφατα σημειωθεί στην Ισπανία σχετικά με ένα εμβόλιο κατά της ελονοσίας, αλλά επί του παρόντος ο Bill Gates και άλλα ιδιωτικά ιδρύματα επενδύουν πολύ περισσότερα χρήματα σε αυτόν τον σκοπό από ό,τι οι διεθνείς φορείς. Είναι σαφές ότι μπορούν να γίνουν πολύ περισσότερα και ότι τυχόν μεγαλύτερη χρηματοδότηση θα δημιουργούσε τεράστια διαφορά, συνεπώς ποια δικαιολογία μπορούμε, άραγε, να επικαλεστούμε για να μην την παράσχουμε;
<P>
Το δεύτερο σημείο αφορά έναν τομέα στον οποίο η Ευρωπαϊκή Ένωση δαπανά πράγματι χρήματα και πρέπει να συνεχίσει χωρίς να υπολογίζει το κόστος τόσο σχολαστικά. Αυτός είναι η υποστήριξή μας για δημοκρατικές εκλογές στην Αφρική. Βρέθηκα στην Αιθιοπία τον Μάιο και προσφάτως στο Κονγκό επιτηρώντας τη διαδικασία εγγραφής στους εκλογικούς καταλόγους. Μία τέτοια δράση δεν κοστίζει λίγα. Το συνολικό ποσό ανήλθε στα 242 εκατομμύρια ευρώ, με το 80% να διατίθεται από την Ευρωπαϊκή Ένωση. Ωστόσο, αυτό είναι το πρώτο βήμα ενός μακρού δρόμου για μία χώρα που αντιμετωπίζει τεράστιες δυσκολίες όσον αφορά την έλλειψη επικοινωνιών και υποδομών. Μόνο με τη χρηματοδότηση προκειμένου να μπορέσει να ξεκινήσει η δημοκρατική διαδικασία μπορούμε να ελπίζουμε ότι θα αρχίσουμε να βλέπουμε κάποια πρόοδο.
<SPEAKER ID="127" LANGUAGE="CS" NAME="Jaromír Kohlíček (GUE/NGL )." AFFILIATION="">
<P>
   – Κυρίες και κύριοι, η Αφρική, το λίκνο του πολιτισμού, χρειάζεται αναπτυξιακή βοήθεια. Η θεμελιώδης επιθυμία της ΕΕ να παράσχει αυτήν τη βοήθεια παγιώθηκε ήδη από το 1950 σε μία από τις εισαγωγικές παραγράφους της δήλωσης Schuman. Από τότε, αποτέλεσε οικεία επωδό στην ΕΕ, η οποία συνοδεύτηκε από προσπάθειες που αναλήφθηκαν, από το Έτος της Αφρικής και εξής, από τις αναπτυγμένες χώρες του κόσμου για να αντιμετωπιστούν τα ίδια θέματα, δηλαδή η αποαποικιοποίηση, η μετανάστευση στην Ευρώπη, η ανάγκη οικοδόμησης και διατήρησης υποδομής, η δημιουργία πηγών, η ανάπτυξη αρδευτικών έργων, η εκπαίδευση, η αποτελεσματική γεωργία με βάση τη γεωργική παραγωγή, η μείωση της νομαδικής κτηνοτροφίας και η εφαρμογή του σχεδίου δασοφύτευσης ως βασικός παράγοντας για την καταπολέμηση της αυξανόμενης απερήμωσης του Sahel.
<P>
Εκτός από αυτά τα μέτρα, το ανά χείρας ψήφισμα εξελίσσει την εμπειρία που αποκομίσαμε σε άλλα λιγότερο ανεπτυγμένα μέρη του κόσμου προωθώντας την ανάπτυξη των χαμηλόποσων δανείων με βάση την ενδυνάμωση των γυναικών, την περαιτέρω ανάπτυξη της εκπαίδευσης και της υγείας σε συνδυασμό με τον ΟΗΕ και, το συντομότερο δυνατόν, την επίτευξη του στόχου του 0,7% του ΑΕΕ που προβλέπεται από όλες τις ανεπτυγμένες χώρες για την αναπτυξιακή βοήθεια προς τις φτωχότερες χώρες του κόσμου· και αυτό είναι κάτι που πιστεύουμε ότι είναι σωστό. Αντιστρόφως, η προσωρινή ελευθέρωση των οικονομικά υπανάπτυκτων χωρών, ειδικά όσον αφορά τις υπηρεσίες κοινής ωφέλειας, και η ιδιωτικοποίηση των κρατικών επιχειρήσεων υπήρξε πάντα επιζήμια. Πώς μπορούμε να προτείνουμε αυτά τα μέτρα; Παρά αυτήν την επιφύλαξη, υποστηρίζω το ψήφισμα. 
<SPEAKER ID="128" LANGUAGE="DE" NAME="Michael Gahler (PPE-DE ). –" AFFILIATION="">
<P>
   Κύριε Πρόεδρε, θα ήθελα να ευχαριστήσω την Επιτροπή για τη στρατηγική όσον αφορά την Αφρική, που παρουσίασε στις 12 Οκτωβρίου. Η ανάλυσή της δεν τονίζει μόνο τις δυνατότητες της ηπείρου, αλλά παρουσιάζει και την πραγματική κατάσταση. Πέρα από τις ποικίλες θετικές εξελίξεις σε ορισμένες αφρικανικές χώρες –φυσικά στη Νότια Αφρική, αλλά και στη Μποτσουάνα, στην Γκάνα και, ελπίζω, στη Μαυριτανία– υπάρχει ένας πολύ μεγαλύτερος κατάλογος κρατών που υποφέρουν από συγκρούσεις, είτε στο εσωτερικό, είτε με γειτονικές χώρες, από εκτεταμένη φτώχεια και από τις ασθένειες στις οποίες έχουμε ήδη αναφερθεί: HIV/Aids, ελονοσία και φυματίωση – οι μεγάλες μάστιγες της Αφρικής.
<SPEAKER ID="129" LANGUAGE="PL" NAME="Ryszard Czarnecki (NI )." AFFILIATION="">
<P>
    –  Κύριε Πρόεδρε, η Αφρική πάντα θα προκαλεί τύψεις σε ένα μέρος της Ευρώπης και πράγματι ο κ. Gahler ανέφερε το ίδιο πριν από λίγα λεπτά. Παράλληλα, δεν υπάρχει αμφιβολία ότι η ήπειρος θέτει μια πολιτική, οικονομική και κοινωνική πρόκληση στην Ευρώπη συνολικά. Δεν μειώνουμε την ευθύνη μας, καθώς η ΕΕ αύξησε τη βοήθεια που προσφέρει στην Αφρική κατά 0,14% του ΑΕγχΠ και τα μισά από αυτά τα χρήματα προορίζονται για τις χώρες νοτίως της Σαχάρας.
<P>
Αν έπρεπε να διαλέξω έναν στόχο προτεραιότητας για την παροχή βοήθειας προς την Αφρική, αυτός θα ήταν τα παιδιά που αντιστοιχούν στο 50% περίπου του πληθυσμού. 
<SPEAKER ID="130" LANGUAGE="FR" NAME="Louis Michel," AFFILIATION="μέλος της Επιτροπής">
<P>
   Κύριε Πρόεδρε, κυρία Martens, κυρίες και κύριοι, προφανώς θα ήθελα πρώτα απ’ όλα να καλωσορίσω τις περισσότερες από τις παρεμβάσεις, επειδή πράγματι συμπίπτουν σε μεγάλο βαθμό με τις πεποιθήσεις που χαρακτηρίζουν την ανακοίνωσή μου για την Αφρική. Με την εξαίρεση ίσως ενός ή δύο σημείων, μπορώ ολόψυχα να συμφωνήσω με όλα τα σχόλια που άκουσα.
<P>
Καταρχάς, θα ήθελα να πω ότι προφανώς συμφωνώ ότι υπάρχει ανάγκη βελτίωσης του συντονισμού, της σύγκλισης και της συνοχής των δράσεων, και ότι αυτή η παραδοχή αποτελεί ουσιώδες μέρος της ανακοίνωσης και της πολιτικής γραμμής που προσπαθώ να αναπτύξω. Όπως θα γνωρίζετε –και πιστεύω ότι το Κοινοβούλιο θα έχει τη δυνατότητα να προσφέρει πολύ αποτελεσματική βοήθεια στο σημείο αυτό– συγκεκριμένα, έκανα μια πρόταση την οποία τώρα συζητεί το Συμβούλιο, να εφαρμόσουμε γρήγορα ένα σχέδιο δράσης, ένα σχέδιο δράσης που δεν θα αποτελείται μόνο από λόγια, όχι, αλλά ένα σχέδιο δράσης που θα περιλαμβάνει πραγματικές και συγκεκριμένες δεσμεύσεις, όπως για παράδειγμα, ένα έγγραφο στρατηγικής χώρας κοινό για τα κράτη μέλη και την Επιτροπή. Θα μπορούσαμε να το συζητήσουμε μαζί αυτό. Δεν θα είναι υποχρεωτικό για τα κράτη μέλη, αλλά πιστεύω ότι, παρά ταύτα, θα αποτελούσε ένα σημαντικό βήμα προς τα εμπρός αν, αντί να έχουμε 26 έγγραφα ή 26 διαφορετικές στρατηγικές, μία για κάθε χώρα, να είχαμε ένα έγγραφο, μία στρατηγική. Θα άξιζε τον κόπο. Αυτή είναι η ιδέα που προτείνω στο σχέδιο δράσης. Μια δεύτερη πτυχή θα ήταν να υπάρξει κοινός προγραμματισμός. Αυτό θα αποτελούσε μια επιπλέον συνιστώσα αυτού του σχεδίου δράσης.
<P>
Για να απαντήσω στον κ. Pflügler, ο οποίος δεν παρέλειψε να εγείρει το θέμα των ανθρωπίνων δικαιωμάτων, προφανώς συμφωνώ μαζί του ότι είναι ένα θέμα απολύτως κρίσιμης σημασίας. Ένα σύντομο σχόλιο, ωστόσο: πιστεύω ότι αν, υπό σαφώς καθορισμένους όρους, είχαμε τη δυνατότητα να αυξήσουμε την αναλογία της δημοσιονομικής στήριξης, θα ήμασταν σε καλύτερη θέση να διαπραγματευτούμε ουσιαστικές βελτιώσεις στα ανθρώπινα δικαιώματα, αλλά αυτή είναι μια συζήτηση στην οποία αναμφίβολα θα έχουμε την ευκαιρία να επανέλθουμε.
<P>
Όσον αφορά το θέμα της δήθεν πρότασής μου για μείωση του προϋπολογισμού για το AIDS, δεν είμαι καθόλου σίγουρος από πού προήλθε αυτή η πληροφορία, αλλά προφανώς πρόκειται για παρεξήγηση. Αυτό που ισχύει είναι ότι, όταν πήγα στο Λονδίνο στη διάσκεψη για τη χρηματοδότηση του Παγκόσμιου Ταμείου, ήμουν δυστυχώς σε θέση να προσφέρω μόνον 90 εκατομμύρια ευρώ.
<P>
Τούτου λεχθέντος, θα ήθελα παρά ταύτα να σας υπενθυμίσω –στο κάτω-κάτω δεν σκοπεύω να αναλαμβάνω κάθε μέρα την ευθύνη– ότι η Ευρώπη παρέχει πλέον του 60% της χρηματοδότησης του Παγκόσμιου Ταμείου. Αυτό δεν είναι ασήμαντο. Η συνεισφορά όλων των κρατών μελών και της Επιτροπής αντιπροσωπεύουν κάτι παραπάνω από το 60% του Παγκόσμιου Ταμείου. Κατά συνέπεια δεν πρότεινα μείωση της συνεισφοράς μας στο ταμείο, απλά χορήγησα σε αυτό τα χρήματα που διέθετα γι’ αυτό το οικονομικό έτος, για το 2006, όλα τα χρήματα που είχα αφήσει για το 2006. Δεν μπορώ να κάνω τίποτα για το 2007, εφόσον δεν έχουμε τη δημοσιονομική προοπτική. Εξάλλου, πρέπει να ομολογήσω ότι η όλη υπόθεση είναι κωμική: η βρετανική προεδρία με ωθούσε να προχωρήσω περισσότερο, αλλά ήταν εύκολο για μένα να απαντήσω, «Θα ήμουν ευτυχής να το πράξω, αλλά θα πρέπει να με βοηθήσετε».
<P>
Θα ήθελα, ωστόσο, να σας υπενθυμίσω ότι στο Ειρηνευτικό Μέσο υπάρχουν διαθέσιμα 35 εκατομμύρια ευρώ. Όμως θα πρέπει να γνωρίζετε ότι το έργο μας δεν έχει τελειώσει στο Σουδάν (Νταρφούρ, κ.ο.κ.). Αναμφίβολα θα χρειαστούμε κάποια στιγμή επίσης ένα ισχυρότερο Ειρηνευτικό Μέσο στη ΛΔΚ, ενδεχόμενο το οποίο τουλάχιστον δεν μπορεί να αποκλειστεί. Όσον αφορά τη Σομαλία, είχα μια συνάντηση με τον πρωθυπουργό αυτής της χώρας χθες και χρειάζεται αυτό το Ειρηνευτικό Μέσο να επιταχυνθεί και στη δική του χώρα ως μέσον εγγύησης της ασφάλειας. Μπορώ κατά συνέπεια με βεβαιότητα να υποθέσω ότι αυτό το μέσο θα χρειαστεί πολύ περισσότερα χρήματα. Φοβάμαι ότι δεν θα μπορέσουμε να φύγουμε από το Σουδάν στο άμεσο μέλλον.
<P>
Υπάρχει ένα πράγμα το οποίο δεν κατανοώ πλήρως όσον αφορά τον συντονισμό μεταξύ των αφρικανικών κρατών. Κυρία Auken, συμφωνώ να ενθαρρύνεται και ο συντονισμός μεταξύ των αφρικανικών κρατών. Ο συντονισμός απαιτείται σε κάθε επίπεδο: σε εθνικό επίπεδο, επειδή είναι η βοήθειά μας και επειδή αυτή πρέπει να εναρμονίζεται με τη στρατηγική της κυβέρνησης για τη μείωση της φτώχειας· σε περιφερειακό επίπεδο και σε διεθνές επίπεδο, μαζί με τους άλλους χορηγούς. Κατά συνέπεια, πιστεύω ειλικρινά ότι ο συντονισμός είναι ένας σημαντικός παράγοντας, πέρα και πάνω από τον συντονισμό μεταξύ των δικών μας κρατών μελών.
<P>
Ο κ. Libicki, νομίζω, επεσήμανε την ανάγκη για βοήθεια σε τοπικό επίπεδο. Συμφωνώ ολόψυχα. Επιπλέον, αυτός είναι ο ακριβώς ο λόγος για τον οποίο έχουμε θέσει κατά μέρος σημαντικά ποσά για τη στήριξη της αποκέντρωσης. Είχα μια συνάντηση με τον Ousmane Sy, τον πρώην υπουργό εξωτερικών του Μαλί, στον οποίο, ειρήσθω εν παρόδω, πρόσφατα στο Βέλγιο απονείμαμε βραβείο, για να συζητήσουμε το θέμα: εκπονεί μια μελέτη για την αποκέντρωση για λογαριασμό της Επιτροπής, συγκεκριμένα για δικό μου λογαριασμό, με ιδιαίτερη αναφορά στη ΛΔΚ. Διαθέτει σημαντική τεχνογνωσία για το συγκεκριμένο θέμα. Συμμετείχα προσωπικά ως πρόεδρος συσκέψεων εργασίας στη Ρουάντα για το θέμα της αποκέντρωσης και διαπίστωσα στοιχεία θετικού αντίκτυπου που αυτή είχε επιτόπου. Κατά συνέπεια, συμμερίζομαι την άποψη αυτή.
<P>
Όσον αφορά τη σύνοδο του ΠΟΕ στο Χονγκ Κονγκ, κύριε Rübig, όπως γνωρίζετε, αποδίδουμε μεγάλη προσοχή στο θέμα αυτό και ελπίζουμε ακόμη ότι θα καταφέρουμε να πετύχουμε μια θετική συμφωνία στο Χονγκ Κονγκ. Όσον αφορά την πρότασή σας για την ΕΤΕπ, μπορώ να σας πω –και αυτό είναι σημαντικό επειδή κινείται προς την ίδια ακριβώς κατεύθυνση που προτείνατε– ότι συνεργαζόμαστε με τον κ. Philippe Maystadt για μια κατάλληλη στρατηγική. Στην αρχή του επόμενου έτους −συναντήθηκα τη Δευτέρα με τον κ. Maystadt και θα έχουμε και άλλη συνάντηση τον Δεκέμβριο− θα υπογράψουμε πιθανόν ένα μνημόνιο συμφωνίας μεταξύ της ΕΤΕπ και της Επιτροπής έτσι ώστε, πρώτα, να τεθούν από κοινού πόροι, αλλά και να διασφαλιστεί ότι οι αποφάσεις που λαμβάνει η ΕΤΕπ και αφορούν την ανάπτυξη λαμβάνουν καλύτερα υπόψη την αναπτυξιακή πτυχή και τον κίνδυνο που συνδέεται με αυτή.
<P>
Πιστεύω ότι έχω ήδη απαντήσει στον κ. Schapira, στην απάντησή μου σε άλλη ερώτηση: η Ευρωπαϊκή Ένωση –η Επιτροπή και τα κράτη μέλη μαζί– συνεισφέρει περισσότερο από το 60% του Παγκόσμιου Ταμείου. Η κ. Hall πιστεύει ότι θα έπρεπε να διαθέταμε περισσότερα κονδύλια χρηματοδότησης. Θα έλεγα ότι προφανώς συμμετέχουμε ενεργά στην προετοιμασία και την παρακολούθηση εκλογών, είτε είναι στη ΛΔΚ είτε αλλού, και εσείς η ίδια θελήσατε να επισημάνετε το γεγονός ότι έχουμε κάνει τη διαφορά στη ΛΔΚ, έως τώρα. Αυτό δεν σημαίνει ότι όλα θα επιλυθούν εύκολα και ότι η κατάσταση δεν παραμένει εύθραυστη, αλλά βλέπω ότι έως τώρα, τα τελευταία στοιχεία −λαμβάνω στοιχεία καθημερινά– για τους εκλογείς που έχουν εγγραφεί στους εκλογικούς καταλόγους στη ΛΔΚ ανέρχονται στα 21 761 000. Οφείλω να σας πω ότι είχαμε θέσει ως στόχο τα 15 εκατομμύρια: έχουμε ήδη υπερβεί κατά πολύ αυτόν τον στόχο, ενώ είναι ταυτόχρονα ενθαρρυντικό να διαπιστώνουμε ότι ο πληθυσμός έχει ανταποκριθεί σε τόσο μεγάλα ποσοστά.
<P>
Ο κ. Gahler είπε ότι οι χώρες της Ευρώπης συχνά συνεχίζουν να συμπεριφέρονται ως νεοαποικιοκρατικές δυνάμεις, ελέγχοντας, για παράδειγμα, τους φυσικούς πόρους. Δεν έχω τίποτε να απαντήσω σε αυτό. Επιτρέψτε μου απλώς να σας πω ότι ολόκληρη η στρατηγική μου επιδιώκει να μας απομακρύνει από αυτές τις συνήθειες ή τα αντανακλαστικά συνειδητού ή όχι πατερναλισμού και νεοαποικιοκρατίας. Για να καταλήξω, θα ήθελα να πω ότι τα θεμέλια, η φιλοσοφία στην οποία βασίζονται, υποδεικνύουν αυτά που έχουμε προτείνει, είναι η αρχή της οικειοποίησης. Επιπλέον, ελπίζω, κύριε Πρόεδρε −και με αυτό θα ολοκληρώσω− ότι η μετάφραση της λέξης «ownership» έχει διορθωθεί στη γαλλική εκδοχή: είχε μεταφραστεί στα γαλλικά με τη λέξη «ιδιοκτησία», η οποία δεν σημαίνει πραγματικά το ίδιο με τη λέξη «οικειοποίηση». Η οικειοποίηση, κατά συνέπεια, βρίσκεται στον πυρήνα αυτής της νέας σχέσης που θέλουμε να οικοδομήσουμε με τους αφρικανούς φίλους μας.
<P>
Ιδού, κύριε Πρόεδρε,·πιστεύω ότι ήμουν όσο πληρέστερος μπορούσα. Σε κάθε περίπτωση, θα ήθελα να ευχαριστήσω όλους εκείνους τους βουλευτές οι οποίοι μας στήριξαν τόσο ενεργά. Ιδιαίτερα θα ήθελα να ευχαριστήσω την κ. Martens, η οποία συνέταξε μια απολύτως εξαιρετική έκθεση. Ελπίζω ότι όλα αυτά θα μας βοηθήσουν στη συνεδρίαση του Συμβουλίου τη Δευτέρα για να σημειώσουμε πρόοδο στην κοινή μας υπόθεση, η οποία είναι το ενδιαφέρον μας για την Αφρική και η ανάγκη να ανοιχθούμε προς αυτήν τη ήπειρο. 
<SPEAKER ID="131" LANGUAGE="" NAME="Πρόεδρος. –" AFFILIATION="Γραπτές δηλώσεις (άρθρο 142)">
<SPEAKER ID="132" LANGUAGE="" NAME="Alessandro Battilocchio (NI )" AFFILIATION="γραπτώς">
<P>
   , Εξ ονόματος του Νέου Ιταλικού Σοσιαλιστικού Κόμματος, ευχαριστώ την αξιότιμη κ. Martens για το έργο της και τη βρετανική Προεδρία για την προθυμία της να αυξήσει τις δεσμεύσεις της ΕΕ έναντι της Αφρικής. Υποστηρίζω πλήρως το αίτημα να χορηγηθούν σε αυτήν τη στρατηγική κατάλληλα μέσα και πόροι, καθώς και συγκεκριμένες προθεσμίες, ώστε να μπορούμε να αξιολογήσουμε την πρόοδό της. Συμφωνώ επίσης ότι αποτελεί προτεραιότητα ο συντονισμός των πολιτικών των διαφόρων κρατών μελών για την αποφυγή της επικάλυψης των δράσεων. Είναι σημαντικό, ωστόσο, η ΕΕ να αναλάβει τελικά τον ρόλο που της ανήκει σε παγκόσμιο επίπεδο, τον ρόλο του πρωταγωνιστή στην καταπολέμηση της φτώχειας. Η Αφρική, η περιοχή στην οποία είναι συγκεντρωμένοι ο μεγαλύτερος πληθυσμός που ζει κάτω από το όριο της φτώχειας, οι χειρότερες μεταδοτικές ασθένειες, η παιδική και μητρική θνησιμότητα και η έλλειψη εκπαίδευσης και ιατρικών δομών, αποτελεί τη μεγαλύτερη πρόκληση στην επίτευξη των Αναπτυξιακών Στόχων της Χιλιετίας. Είναι, λοιπόν, απαραίτητο να υποστηριχθούν οι ευρωπαϊκές δράσεις συνεργασίας με μία σταθερή πολιτική διεθνούς διπλωματίας που θα προωθεί με συνέπεια τις κατάλληλες οικονομικές και κοινωνικές πολιτικές στους διεθνείς οργανισμούς, κυρίως στον ΟΗΕ, το ΔΝΤ και τον ΠΟΕ. Αυτή η πολιτική θα πρέπει επίσης να προωθεί τον διάλογο με όλες τις δικαιούχους χώρες, ώστε να μπορέσουν τελικά να αναλάβουν ενεργό ρόλο στη χάραξη των δικών τους στρατηγικών και στη διαχείριση των προγραμμάτων, με την πλήρη συμμετοχή του συνόλου της κοινωνίας των πολιτών. 
<SPEAKER ID="133" LANGUAGE="SV" NAME="Nils Lundgren (IND/DEM )" AFFILIATION="">
<SPEAKER ID="134" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (Α6-0319/2005) του κ. Wijkman, εξ ονόματος της Επιτροπής Ανάπτυξης, σχετικά με την πρόταση κοινής δήλωσης του Συμβουλίου, του Ευρωπαϊκού Κοινοβουλίου και της Επιτροπής για την αναπτυξιακή πολιτική της Ευρωπαϊκής Ένωσης «Η ευρωπαϊκή συναίνεση» (2004/2261(INI)). 
<SPEAKER ID="135" LANGUAGE="" NAME="Anders Wijkman (PPE-DE )," AFFILIATION="εισηγητής">
<P>
   Kύριε Πρόεδρε, πριν ξεκινήσουμε τη συζήτηση θα ήθελα να σας ζητήσω, εξ ονόματος της Ομάδας μου και σε συμφωνία με τις άλλες Ομάδες, να διεξαγάγουμε τη συζήτηση, αλλά να αναβάλουμε την ψηφοφορία. Συμφωνήσαμε, για ορισμένους λόγους, να το κάνουμε αυτό και θα ήθελα να σας ζητήσω να μας δώσετε αυτήν την ευκαιρία πριν αρχίσω την ομιλία μου. 
<SPEAKER ID="136" LANGUAGE="" NAME="Πρόεδρος. –" AFFILIATION="">
<P>
   Κύριε Wijkman, το αίτημά σας, εξ ονόματος της ομάδας σας, για αναβολή της ψηφοφορίας έχει σημειωθεί. Θα τεθεί ενώπιον του Κοινοβουλίου όταν έλθει η ώρα των ψηφοφοριών σήμερα το απόγευμα. Το αίτημα αναβολής θα γίνει δεκτό ή θα απορριφθεί τότε και θα έχετε τότε τη δυνατότητα να εκθέσετε τα επιχειρήματά σας, αλλά το αίτημά σας έχει σημειωθεί. 
<SPEAKER ID="137" LANGUAGE="SV" NAME="Anders Wijkman (PPE-DE )," AFFILIATION="εισηγητής">
<P>
Από τότε που είχε εγκριθεί η αρχική αναπτυξιακή πολιτική το 2000, ο κόσμος μας έχει γνωρίσει πολλές αλλαγές. Κατά συνέπεια υπάρχουν ισχυροί λόγοι για να τροποποιήσουμε την πολιτική μας και να εκπονήσουμε μια νέα. Η ατζέντα έχει αλλάξει, και τα θέματα συνοχής, συντονισμού και ούτω καθεξής έχουν αποκτήσει ακόμη μεγαλύτερη προτεραιότητα. Κατά τη γνώμη μου, αυτή είναι μια θαυμάσια κατάσταση πραγμάτων. Η έκθεσή μας αναφέρεται στις δεσμεύσεις για αυξημένη βοήθεια που έχουν δοθεί από ορισμένα κράτη μέλη και αυτό θα σημαίνει ότι ο όγκος της βοήθειας της ΕΕ κατά τη διάρκεια των επόμενων ετών θα αυξηθεί σημαντικά. Αυτή, φυσικά, είναι μια εξαιρετική προοπτική. Είναι, ωστόσο, επίσης εξίσου σημαντικό να συζητούμε, πέρα από την ποσότητα, και για την ποιότητα. Αυτό είναι κάτι το οποίο προσπαθούμε να κάνουμε στην έκθεσή μας με εποικοδομητικό τρόπο.
<P>
Συνολικά, η ΕΕ είναι η ηγέτιδα χορηγός βοήθειας στον κόσμο. Ωστόσο, η αποτελεσματικότητα και η ποιότητα της βοήθειάς μας δεν υπήρξε μέχρι σήμερα ανάλογη του όγκου της. Ο ίδιος ο Επίτροπος Michel επεσήμανε φυσικά μεγάλο αριθμό σημαντικών ελλείψεων, ειδικά ως προς τον τρόπο συντονισμού της βοήθειας κατά το παρελθόν. Υπάρχει ανεπαρκής συντονισμός μεταξύ ενός κράτους μέλους της ΕΕ και άλλου κράτους μέλους, καθώς και μεταξύ κρατών μελών, αφενός, και της Επιτροπής και άλλων χορηγών, αφετέρου. Αυτό σημαίνει υψηλά κόστη συναλλαγών και μεγάλο βαθμό επικάλυψης, καθώς και δυσκολίες για τις χώρες εταίρους μας. Η νέα αναπτυξιακή πολιτική που συζητούμε τώρα θεσπίζει ευνοϊκές προϋποθέσεις για την επίτευξη προόδου σε αυτόν τον τομέα. Προτεραιότητα δίδεται επίσης και στα τα θέματα εναρμόνισης.
<P>
Επιπλέον του συντονισμού και της συνοχής των χορηγών, η έκθεσή μας επισημαίνει ορισμένα σημαντικά θέματα στα οποία θέλουμε να δώσουμε μεγαλύτερο βάρος. Σε αυτά περιλαμβάνονται θέματα όπως η δημοκρατία και τα ανθρώπινα δικαιώματα, τα μέτρα καταπολέμησης της διαφθοράς, οι σημαντικοί ρόλοι που θα αναληφθούν από την κοινωνία των πολιτών, καθώς και από τα εθνικά κοινοβούλια, η σημασία της ενίσχυσης του ρόλου των γυναικών στο έργο της ανάπτυξης και πόσο σημαντικό είναι να δίδεται μεγαλύτερη προσοχή στη σημασία των φυσικών πόρων, δηλαδή των δασών, της καλλιεργήσιμης γης και του ύδατος και των θαλάσσιων πόρων, ειδικά όσον αφορά τις φτωχότερες χώρες του κόσμου. Επιπλέον, συζητούμε τη σημασία των θεμάτων της υγείας και της εκπαίδευσης, τα οποία προωθούμε εδώ και πολλά χρόνια στο Κοινοβούλιο, καθώς και τις αυξημένες προσπάθειες για την καταπολέμηση της επιδημίας του ιού HIV. Τέλος, αναφερόμαστε ιδιαίτερα στα σημαντικά προβλήματα που αντιμετωπίζουν πολλές χώρες στις τροπικές περιοχές λόγω του ολοένα ασταθέστερου κλίματος.
<P>
Θα ήθελα να ευχαριστήσω τους συναδέλφους μου για την πολύ εποικοδομητική συνεργασία. Κατά την άποψή μου, έχουμε συντάξει ένα είδος συναινετικού εγγράφου. Υπάρχει μια πτυχή για την οποία είμαστε ιδιαίτερα ευχαριστημένοι, ήτοι το γεγονός ότι, μαζί με την Επιτροπή και το Συμβούλιο, κατορθώσαμε, σε αυτήν τη διαδικασία, να διεξαγάγουμε μια εποικοδομητική συζήτηση κατά την οποία προσπαθήσαμε, στο μέτρο του δυνατού, να καθορίσουμε τον ειδικό ρόλο της Επιτροπής στο πλαίσιο της ανάπτυξης. Η Επιτροπή δεν πρέπει να ενεργεί ως 26ο κράτος μέλος όσον αφορά τις χορηγήσεις βοήθειας, αλλά πρέπει, φυσικά, να επωφελείται του ειδικού κύρους, της ειδικής ικανότητας, της ουδετερότητάς της και του πολυμερούς χαρακτήρα της με σκοπό να δοθεί κάποια ώθηση σε αυτά τα θέματα και για να κάνει ορισμένα πράγματα καλύτερα από ό,τι άλλα όργανα. Σε αυτήν τη διαδικασία, έχουμε επισημάνει ορισμένους τομείς στους οποίους η Επιτροπή, αν μπορώ να το θέσω έτσι, μπορεί να κάνει τη διαφορά και να προσθέσει αξία.
<SPEAKER ID="138" LANGUAGE="FR" NAME="Louis Michel," AFFILIATION="μέλος της Επιτροπής">
<P>
   Κύριε Πρόεδρε, κύριε Wijkman, κυρίες και κύριοι, πιστεύω ότι η Ευρώπη έχει αποδείξει τις φιλοδοξίες της φέτος. Έχει αποδείξει ότι είναι ικανή να έχει κάποιο βάρος στον κόσμο. Έχει σημειώσει καλύτερες επιδόσεις από άλλους στην ανάληψη των ευθυνών της έναντι των αναπτυσσόμενων χωρών.
<P>
Όπως γνωρίζετε, τον Μάιο, η Ευρωπαϊκή Ένωση ανέλαβε ορισμένες ισχυρές δεσμεύσεις για να καταστήσει τη βοήθειά της αποτελεσματική και τις αναπτυξιακές πολιτικές της περισσότερο συνεκτικές. Τον Ιούνιο, η Ευρωπαϊκή Ένωση αποφάσισε να διπλασιάσει την αναπτυξιακή βοήθεια μεταξύ 2004 και 2010, προκειμένου να φθάσει τον στόχο του 0,7% του ακαθάριστου εθνικού εισοδήματος το 2015. Θα επισήμαινα, ωστόσο, ότι αυτή η δέσμευση σημαίνει μια αύξηση 20 δισεκατομμυρίων ευρώ ετησίως έως το 2010 και 46 δισεκατομμυρίων ευρώ ετησίως το 2015. Τον Σεπτέμβριο, η εντατική προπαρασκευαστική εργασία ανέδειξε σε ορόσημο την Παγκόσμια Σύνοδο του ΟΗΕ, ένα σημείο κλειδί στην αναζήτηση μιας περισσότερο ισορροπημένης πολυμέρειας και μιας δικαιότερης παγκόσμιας τάξης. Πιστεύω ότι μπορούμε να πούμε χωρίς οποιαδήποτε υπεροψία ότι χωρίς την Ευρωπαϊκή Ένωση, αυτή η σύνοδος κορυφής θα είχε καταλήξει σε μια απελπιστική αποτυχία. Και εκεί, επίσης, η Ευρωπαϊκή Ένωση έκανε όλη τη διαφορά.
<P>
Το θέμα, κυρίες και κύριοι, δεν είναι αυτό. Η Ευρώπη στο σύνολό της σήμερα έχει περισσότερους από 20 000 διπλωμάτες, τρεις φορές περισσότερους από ό,τι έχουν οι Ηνωμένες Πολιτείες· είναι αποδεκτό γι’ αυτήν να έχει συχνά τον δεύτερο ρόλο στον πολιτικό σχεδιασμό; Όταν η Ευρώπη είναι υπεύθυνη για το 60% σχεδόν της αναπτυξιακής βοήθειας, είναι σήμερα αποδεκτό γι’ αυτή να μοιράζει αυτήν τη βοήθεια μέσω 26 διαφορετικών εγγράφων προγραμματισμού και για την εφαρμογή της να χρησιμοποιούνται 26 διαφορετικές διαδικασίες;
<P>
Η πρόταση ψηφίσματος που παρουσίασε ο κ. Wijkman σήμερα είναι αξιοσημείωτη. Υπογραμμίζει τα κύρια θετικά στοιχεία της ανακοίνωσης της Επιτροπής και αποτελεί θετική συμβολή στη βελτίωση της συναίνεσης· ήταν μεγάλη βοήθεια για εμάς στις τριμερείς συζητήσεις μας και τον ευχαριστώ γι’ αυτό. Συγχαίρω τον ίδιο και το Κοινοβούλιό σας, επίσης, για την εξαιρετική ποιότητα αυτής της συμβολής. Θα ήθελα να συνοψίσω τα σημεία του ψηφίσματος, το οποίο στηρίζω ανεπιφύλακτα, τα σημεία που αποτελούν τη βάση της συναίνεσής μας.
<P>
Πέμπτον, όλες οι προτεραιότητες που αναφέρονται στο ψήφισμα καλύπτονται από τα πεδία δράσης της Κοινότητας: η πρόληψη και η θεραπεία του Aids και άλλων νόσων, η αναπαραγωγική υγεία, η ισότητα των φύλων, η προσαρμογή στην αλλαγή του κλίματος, το εμπόριο για την ανάπτυξη, η πρόληψη των συγκρούσεων, η χρηστή διακυβέρνηση, η πρόληψη της διαφθοράς και η προαγωγή της αξιοπρεπούς εργασίας, η οποία προλαμβάνει την απαγόρευση της παιδικής εργασίας.
<SPEAKER ID="139" LANGUAGE="PL" NAME="Filip Andrzej Kaczmarek," AFFILIATION="εξ ονόματος της Ομάδας PPE-DE">
<P>
Κατά τη διάρκεια των 40 ετών που χορηγείται αναπτυξιακή βοήθεια στην Αφρική, η κατάσταση στην ήπειρο αυτή έχει μάλλον επιδεινωθεί παρά βελτιωθεί. Πρέπει να κάνουμε κάτι για να αντιστρέψουμε αυτήν την τάση, και αυτή η έκθεση και η πρόταση ψηφίσματος είναι μια προσπάθεια να επέλθει στην κατάσταση μια τέτοια αλλαγή.
<P>
Θα ήμουν απολύτως ευχαριστημένος αν το κοινοβούλιο της δικής μου χώρας, η πολωνική Sejm, επεδείκνυε μεγαλύτερη προσοχή σε αναπτυξιακά θέματα. Αυτό είναι ακόμη περισσότερο αναγκαίο επειδή θα είναι δύσκολο για εμάς να διαθέσουμε το 0,7% του ΑΕΕ για αναπτυξιακή βοήθεια στο μέλλον, εκτός αν τα εθνικά κοινοβούλια επιδείξουν αφοσίωση και κατανόηση.
<SPEAKER ID="140" LANGUAGE="ES" NAME="Miguel Ángel Martínez Martínez," AFFILIATION="εξ ονόματος της Ομάδας PSE">
<P>
   . Κύριε Πρόεδρε, θα ήθελα να εκφράσω την έκπληξη και την αγανάκτηση τόσο εμού προσωπικά όσο και της Ομάδας μου για το γεγονός ότι αυτή η έκθεση, και η έκθεση της κ. Martens σχετικά με την ευρωπαϊκή αναπτυξιακή στρατηγική για την Αφρική, δεν έτυχαν καλύτερης θέσης στην ημερήσια διάταξη ούτε, κυρίως, περισσότερου χρόνου συζήτησης στην Ολομέλεια.
<P>
Κατόπιν αυτού, υποστηρίζουμε αυτό που είπε ο Επίτροπος και, ιδιαίτερα, την εξαιρετική έκθεση του κ. Wijkman, και θα θέλαμε να αναγνωρίσουμε το έργο του και τις προσπάθειές του που αποσκοπούσαν στη σύνθεση και τον συμβιβασμό.
<P>
Κάτι εντελώς διαφορετικό, ωστόσο, είναι το κείμενο που προέκυψε από τη διαπραγμάτευση μεταξύ του Συμβουλίου και της Επιτροπής, πολύ σωστά με τη συμμετοχή του κ. Wijkman, εξ ονόματος της Επιτροπής Ανάπτυξης του Κοινοβουλίου, μία συμμετοχή η οποία ασφαλώς συνέβαλε, όπως αναγνώρισε ο Επίτροπος Michel, στην ενσωμάτωση πολλών από τις κυριότερες ανησυχίες και απαιτήσεις μας σε αυτόν τον τομέα στη δήλωση «Ευρωπαϊκή συναίνεση για την ανάπτυξη».
<P>
Εν πάση περιπτώσει, θα ήθελα να καταστήσω σαφές ότι η Σοσιαλιστική Ομάδα στο Ευρωπαϊκό Κοινοβούλιο πιστεύει ότι η έγκριση του ψηφίσματος που μας προτείνεται στην έκθεση Wijkman δεν σημαίνει ότι το κείμενο που συμφωνήθηκε από το Συμβούλιο και την Επιτροπή θα εγκριθεί και ότι, προκειμένου να υποστηριχθεί από το Κοινοβούλιο και επομένως να είναι μία τριμερής συμφωνία, πρέπει να έχει τη ρητή υποστήριξη της Ολομέλειας του Κοινοβουλίου μας. 
<SPEAKER ID="141" LANGUAGE="FR" NAME="Bernard Lehideux," AFFILIATION="εξ ονόματος της Ομάδας ALDE">
<P>
Κυρίες και κύριοι, οφείλουμε να συγχαρούμε και να ευχαριστήσουμε τον Επίτροπο, τον κ. Michel, για την πρωτοβουλία του να επιδιώξει να καθορίσει, σε μια τριμερή δήλωση του Συμβουλίου, της Επιτροπής και του Κοινοβουλίου, τις κοινές αρχές στις οποίες η ΕΕ και τα 25 κράτη μέλη θα αναφέρονται κατά την εφαρμογή της αναπτυξιακής πολιτικής ανάπτυξης και συνεργασίας. Έτσι, η Ευρωπαϊκή Ένωση θα αποκτήσει ένα έγγραφο που παρουσιάζει την ευρωπαϊκή συναίνεση σχετικά με το θέμα αυτό.
<SPEAKER ID="142" LANGUAGE="DE" NAME="Frithjof Schmidt," AFFILIATION="εξ ονόματος της Ομάδας Verts/ALE">
<P>
   Κύριε Πρόεδρε, κύριε Επίτροπε, κυρίες και κύριοι, χαιρετίζουμε θερμά την προσπάθεια για μια κοινή δήλωση του Συμβουλίου, της Επιτροπής και του Κοινοβουλίου, η οποία να εκφράζει τη συναίνεση για την ευρωπαϊκή αναπτυξιακή πολιτική. Αυτό που προέκυψε από τον τριμερή διάλογο είναι μια καλή πρωτοβουλία και αποτελεί, όσον αφορά τη διαδικασία –όπως έχει ήδη επισημανθεί– άγνωστο κατά κάποιον τρόπο πολιτικό έδαφος και, ως εκ τούτου, ευχαριστούμε ιδιαίτερα και πάλι τον κ. Wijkman, ο οποίος εργάστηκε τόσο αποτελεσματικά στον τριμερή διάλογο για την Επιτροπή Περιβάλλοντος, Δημόσιας Υγείας και Ασφάλειας των Τροφίμων και για το παρόν Σώμα, καθώς επίσης και για την εν λόγω εξαιρετική έκθεση.
<P>
Αυτή η έκθεση και αυτή η συναίνεση μπορούν να αποτελέσουν ένα σημαντικό βήμα για την επίτευξη μεγαλύτερης συνοχής στην αναπτυξιακή πολιτική της Ευρωπαϊκής Ένωσης. Εξάλλου στο παρόν Κοινοβούλιο υπάρχει ευρεία συναίνεση ως προς τους στόχους και την εξέχουσα σημασία της καταπολέμησης της φτώχειας, που δεν αφορά απλώς τη μείωση της φτώχειας, αλλά και την εξάλειψή της, την εδραίωση της κοινωνικής δικαιοσύνης, τη δημιουργία ίσων ευκαιριών για ανάπτυξη και την επίτευξη των Αναπτυξιακών Στόχων της Χιλιετίας. Όλα αυτά όμως είναι θεωρία: πρέπει να καταλάβουμε ότι η πράξη απέχει πολύ από αυτά. Η νέα έκθεση του 2005 για την ανθρώπινη ανάπτυξη αναφέρει ότι ο αριθμός των ανθρώπων που ζουν κάτω από τα όρια της φτώχειας αυξάνεται ραγδαία.
<SPEAKER ID="143" LANGUAGE="DE" NAME="Gabriele Zimmer," AFFILIATION="εξ ονόματος της Ομάδας GUE/NGL">
<P>
Φέτος το καλοκαίρι, τόσο ο ΟΗΕ όσο και ο οργανισμός Global Health Watch επεσήμαναν επανειλημμένως ότι τα τελευταία δέκα χρόνια παρατηρείται πολύ μεγάλη όξυνση των ανισοτήτων τόσο μεταξύ των χωρών όσο και στο εσωτερικό τους, ανάμεσα στους φτωχούς και τους πλούσιους, και ότι εμείς στην ΕΕ πρέπει να καταβάλουμε εντονότερες προσπάθειες για να αντιμετωπίσουμε την κατάσταση των φτωχότερων στον κόσμο. Πάνω από όλα αυτοί είναι εκείνοι που δέχονται το μεγαλύτερο πλήγμα από τις επιπτώσεις της ιδιωτικοποίησης και από τον αυξανόμενο αποκλεισμό από φυσικούς πόρους, όπως το έδαφος, το νερό και τα δάση. Ολοένα και περισσότερο στερούνται την πρόσβαση στην τροφή, την υγεία, τον πολιτισμό και την εκπαίδευση και συνεπώς χρειαζόμαστε μια αναπτυξιακή πολιτική η οποία να επιδιώκει αυτούς τους στόχους· η ιδέα της σύνταξης ενός εγγράφου που θα εκφράζει τη συναίνεση των τριών θεσμικών οργάνων της Ευρωπαϊκής Ένωσης είναι ευπρόσδεκτη. Ο κ. Wijkman, ο οποίος στις διαβουλεύσεις εκπροσωπεί την Επιτροπή Ανάπτυξης, έχει την πλήρη υποστήριξή μας. 
<SPEAKER ID="144" LANGUAGE="PL" NAME="Marcin Libicki," AFFILIATION="εξ ονόματος της Ομάδας UEN">
<P>
   . Κύριε Πρόεδρε, κατά τη διάρκεια των συζητήσεών μας για τη βοήθεια στις καθυστερημένες και υπανάπτυκτες χώρες πρέπει να κάνουμε μια σαφή διάκριση μεταξύ των ασιατικών χωρών και των χωρών της υποσαχάριας Αφρικής. Όλοι έχουμε διαπιστώσει το γεγονός ότι οι πρώτες αφήνουν με ταχείς ρυθμούς πίσω τους τη φτώχεια, ενώ οι τελευταίες αδυνατούν να ξεφύγουν από την ακραία φτώχεια και τα προβλήματα υγείας, ιδιαίτερα των προβλημάτων που συνδέονται με τον ιό HIV. Η αιτία της κατάστασης αυτής μπορεί να συνδέεται με τη νοοτροπία των ανθρώπων και την έλλειψη παιδείας. Θα έπρεπε να επωφεληθούμε από την ευκαιρία που μας δίνεται με τη συζήτηση αυτής της έκθεσης για να δώσουμε ιδιαίτερη έμφαση στο θέμα αυτό.
<P>
Παρότι πιστεύω ότι ο κ. Wijkman έχει συντάξει μια εξαιρετική έκθεση, οφείλω εντούτοις, δυστυχώς, να εκφράσω ακόμη μια φορά τις ενστάσεις μου στο Σώμα. Η ερώτησή μου είναι γιατί αυτή η έκθεση περιέχει αναφορά στην αναπαραγωγική υγεία, η οποία στην ουσία είναι απλά ένας άλλος όρος για την έκτρωση. Δεν είναι μυστικό ότι το Σώμα είναι διχασμένο ως προς αυτό το θέμα, και χθες ήμασταν μάρτυρες γεγονότων σε σχέση με την έκθεση που διοργανώθηκε στο κτίριο του Κοινοβουλίου. Αδυνατώ να αντιληφθώ το νόημα αυτής της ιδεολογικής προσέγγισης, που σημαίνει ότι ερχόμαστε αντιμέτωποι επανειλημμένα με ένα θέμα που διχάζει το Σώμα. Θα έπρεπε, για το θέμα αυτό, να διοργανώσουμε χωριστή συζήτηση, αντί να το φέρνουμε απλά στην επιφάνεια σε κάθε δοθείσα ευκαιρία.
<P>
Θα ζητούσα λοιπόν από το Σώμα να ψηφίσει υπέρ των τροπολογιών 3 και 4, οι οποίες κατατέθηκαν από τον κ. Szymański. Αμφότερες ζητούν τη διαγραφή της αναφοράς στα αναπαραγωγικά δικαιώματα και τονίζουν τα θεμελιώδη δικαιώματα, στα οποία περιλαμβάνεται η επάρκεια τροφής, καθαρού νερού, καλύτερες υγειονομικές συνθήκες και η εκπαίδευση.
<P>
Ακούσαμε τον Επίτροπο Michel, στην αίθουσα αυτή να εκφράζει τα παράπονά του, για το γεγονός ότι στον τομέα αυτόν δεν υπάρχει αυτό που θα λέγαμε κοινή εξωτερική πολιτική της ΕΕ. Δεν θα μπορούσε βέβαια κανείς να μην αναρωτηθεί πώς θα μπορούσε να υπάρξει μια τέτοια εξωτερική πολιτική, αφού σε κάθε βήμα βλέπουμε προσπάθειες υπονόμευσής της. Η Ρωσία ασχολείται με τη χάραξη πολιτικής με τη Γαλλία και τη Γερμανία χωρίς να λαμβάνει υπόψη της την Πολωνία, ή τουλάχιστον αυτό συμβαίνει έως σήμερα με αυτές τις κυβερνήσεις. Ελπίζω η νέα γερμανική κυβέρνηση να υιοθετήσει διαφορετική προσέγγιση, και ελπίζω επίσης τα πράγματα να αλλάξουν και με τη Γαλλία, όταν ο πρόεδρος Σιράκ αποχωρήσει από την εξουσία.
<SPEAKER ID="145" LANGUAGE="FR" NAME="Louis Michel," AFFILIATION="μέλος της Επιτροπής">
<P>
   . Κύριε Πρόεδρε, κύριε Wijkman, κυρίες και κύριοι θα ήθελα να αρχίσω ευχαριστώντας σας όλους. Διαδραματίσατε σαφώς ζωτικό ρόλο στην εργασία που μπορεί να παρουσιαστεί σήμερα. Ελπίζω η συμβολή του Κοινοβουλίου να δώσει τη δυνατότητα στο τελικό έγγραφο να ανταποκριθεί στις απαιτήσεις όλων, μια έκβαση που θα αποτελούσε ένα εξαιρετικά σημαντικό βήμα προς τα εμπρός.
<P>
Ο κ. Kaczmarek μας μίλησε για τον ρόλο των εθνικών κοινοβουλίων και θα συμφωνήσω μαζί του. Επιπλέον, αν θυμάστε, επισκέφτηκα πολλά εθνικά κοινοβούλια με σκοπό να υποστηρίξω την αύξηση της δημόσιας αναπτυξιακής βοήθειας στις διάφορες χώρες, και θα ήθελα να επωφεληθώ της ευκαιρίας που μου προσφέρετε για να επιβεβαιώσω ότι είμαι πάντοτε διατεθειμένος να επισκεφτώ τα διάφορα εθνικά κοινοβούλια και να απαντήσω σε ερωτήσεις ή να συμμετάσχω στις συνεδριάσεις τους. Πιστεύω, πράγματι, ότι σε αρκετές χώρες είναι χρήσιμο τα εθνικά κοινοβούλια να κινητοποιούνται, να ενημερώνονται και να παρακινούνται όσον αφορά το θέμα της ανάπτυξης. Κατά συνέπεια, είμαι πλήρως προετοιμασμένος να αφοσιωθώ στο καθήκον αυτό.
<P>
Κύριε Martinez, λέτε ότι η τρέχουσα δήλωση είναι απογοητευτική. Δέχομαι βεβαίως ότι δεν είναι τέλεια –αυτό είναι αυτονόητο– και ελπίζω, επιπλέον, ότι θα προχωρήσουμε περαιτέρω για να τη βελτιώσουμε. Τούτου λεχθέντος, αυτή η δήλωση, παρά τις όποιες αδυναμίες, συνιστά ήδη ένα σημαντικό βήμα προς τα εμπρός, καθώς αυτή θα ήταν η πρώτη φορά που η Ευρωπαϊκή Ένωση είχε πρόσβαση σε ένα πλαίσιο στον τομέα αυτόν. Αυτή θα ήταν η πρώτη φορά επίσης που μια πολιτική θα έχει εγκριθεί ταυτόχρονα από την Επιτροπή, το Κοινοβούλιο και το Συμβούλιο, και κατά την οποία το Κοινοβούλιο, όπως και η Επιτροπή, θα παρείχαν στον εαυτό τους, κατά τη γνώμη μου, έναν ισχυρότερο μοχλό για να καταστήσουν την αναπτυξιακή πολιτική αποτελεσματικότερη και καλύτερα συντονισμένη. Κατά συνέπεια, και εγώ φυσικά θα ήθελα αυτή η δήλωση να είναι πολύ πιο φιλόδοξη. Ομολογουμένως, ορισμένες φορές έχει μετριαστεί αλλά, πιστέψτε με, δεν έχουμε ολοκληρώσει τις προσπάθειές μας, και βασίζομαι προφανώς και στον κ. Wijkman και σε ορισμένα κράτη μέλη σε επίπεδο Συμβουλίου για να μας βοηθήσουν να διαφυλάξουμε τις καλύτερες και πιο προοδευτικές πτυχές αυτής της δήλωσης.
<P>
Όσον αφορά την κ. Zimmer και το θέμα του χρέους, συμφωνούμε προφανώς με τη θέση ότι το βάρος του χρέους πρέπει να μειωθεί. Από την άλλη πλευρά –αλλά αυτό αναμφίβολα θα αφορά μια άλλη συζήτηση– δεν είμαι και φανατικός υποστηρικτής της άποψης ότι το χρέος πρέπει απλώς να διαγραφεί άνευ όρων και υπό οποιεσδήποτε συνθήκες. Ωστόσο, τάσσομαι αποφασιστικά και ένθερμα υπέρ της μείωσης του χρέους ή της διαγραφής του σε πολύ ειδικές περιπτώσεις και υπό πολύ ειδικές προϋποθέσεις.
<P>
Όσον αφορά τον κ. Libicki, πιστεύω ότι αυτό είναι ένα σημείο για το οποίο δεν θα μπορέσουμε να συμφωνήσουμε. Η προσέγγισή σας όσον αφορά την αναπαραγωγική υγεία διαφέρει από τη δική μου. Εσείς βλέπετε το θέμα της αναπαραγωγικής υγείας ως ιδεολογικό θέμα, ενώ εγώ όχι, επειδή, καθόσον με αφορά, έχω μια ανθρωπιστική θεώρηση του θέματος. Δεν το βλέπω ως ιδεολογικό ζήτημα. Δεύτερον –και δεν προτίθεμαι επ’ ουδενί να δημιουργήσω διαμάχη ως προς αυτό– πιστεύω ότι περιορίζετε το θέμα της αναπαραγωγικής υγείας στη διακοπή της κύησης. Εγώ μπορώ να δω και πολλές άλλες πτυχές στην αναπαραγωγική υγεία· μπορώ πρώτα απ’ όλα να δω την υγεία και τα δικαιώματα των γυναικών και των παιδιών. Κατά συνέπεια, δεν έχω ιδεολογική προσέγγιση στο θέμα.
<P>
Ως Επίτροπος, θα ήθελα, σε κάθε περίπτωση, να σας ευχαριστήσω για την ενεργό συμβολή σας στις συζητήσεις που αφορούν τα θέματα της αρμοδιότητας και του χαρτοφυλακίου μου, τόσο για τις εύστοχες ερωτήσεις σας, αλλά επίσης, κύριε Martinez, και για τις άσχετες ερωτήσεις σας. Πιστεύω ότι είναι κρίσιμης σημασίας για την Επιτροπή να βρίσκεται υπό συνεχή πίεση από το Κοινοβούλιο επειδή έτσι επιτυγχάνεται πρόοδος. Πιστεύω ότι η πρόοδος ουδέποτε προήλθε από συναινέσεις εκ των προτέρων. Η πρόοδος προέρχεται πάντοτε από εντάσεις και από την αντιπαράθεση ιδεών, και, κατά συνέπεια, σας ευχαριστώ που συμμετείχατε σε αυτήν την εργασία. Πιστεύω ότι, χωρίς το Κοινοβούλιο, θα ήμουν σε πολύ χειρότερη θέση από αυτήν που βρίσκομαι σήμερα, και αυτό χωρίς να αναφέρω καν τη δήλωση στην οποία καταλήξαμε σήμερα, η οποία θα ήταν πολύ πιο άχρωμη από ό,τι είναι. Πιστεύω ότι έχουμε εδώ τις βάσεις για τη σύνταξη ενός εξαιρετικού κειμένου, το οποίο θα αντιπροσωπεύει ένα σημαντικό βήμα προς τα εμπρός. Κλείνοντας αυτήν τη συζήτηση, κύριε Πρόεδρε, ήθελα, από την πλευρά μου, να σας ευχαριστήσω ακόμη μια φορά γι’ αυτήν τη συμβολή. 
<SPEAKER ID="146" LANGUAGE="" NAME="Bernd Posselt (PPE-DE ). –" AFFILIATION="(DΕ)">
<SPEAKER ID="147" LANGUAGE="FR" NAME="Louis Michel," AFFILIATION="μέλος της Επιτροπής">
<P>
   . Κύριε Πρόεδρε, πιστεύω ότι όλοι όσοι παρακολούθησαν αυτήν τη συζήτηση γνωρίζουν πολύ καλά τι καλύπτει, ήτοι, κύριε Posselt, μια ανθρωπιστική άποψη και μια προσέγγιση της ζωής, της ατομικής ελευθερίας, της ελευθερίας της συνείδησης και της ελευθερίας των ανθρώπων να ζουν ευτυχισμένοι. Αυτά είναι τα θέματα που καλύπτει η συζήτηση.
<SPEAKER ID="148" LANGUAGE="" NAME="Πρόεδρος. –" AFFILIATION="">
<P>
Κυρίες και κύριοι, η συζήτηση έληξε και κατά συνέπεια δεν επιθυμώ να την ανοίξω εκ νέου, κύριε Libicki. Ευχαρίστως να σας δώσω τον λόγο για παρέμβαση επί της διαδικασίας, αλλά διευκρινίστε μου πρώτα το άρθρο στο οποίο αναφέρεστε. 
<SPEAKER ID="149" LANGUAGE="FR" NAME="Marcin Libicki (UEN ). –" AFFILIATION="">
<P>
   Κύριε Πρόεδρε, θα ήθελα μόνο να ρωτήσω τον κ. Michel αν μπορεί να επιβεβαιώσει ότι το θέμα αυτό αποκλείει την έκτρωση; 
<SPEAKER ID="150" LANGUAGE="" NAME="Πρόεδρος. –" AFFILIATION="">
<P>
   Η συζήτηση έληξε, δεν θα την ανοίξουμε εκ νέου, εξάλλου, ο κ. Michel έχει ήδη απαντήσει σε αυτήν την ερώτηση κατά την ομιλία του και στην απάντησή του στον κ. Posselt.
<SPEAKER ID="151" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη συζήτηση έξι προτάσεων ψηφίσματος για την πρόσβαση στην ανθρωπιστική βοήθεια στο Κασμίρ(1).
<SPEAKER ID="152" LANGUAGE="EN" NAME="Elizabeth Lynne (ALDE )," AFFILIATION="συντάκτρια">
<P>
   . Κύριε Πρόεδρε, οι τρομακτικές εικόνες και οι τραγικές προσωπικές ιστορίες μετά τον σεισμό της 8ης Οκτωβρίου μπορεί να μην βρίσκονται πλέον στις τηλεοπτικές μας οθόνες και στα πρωτοσέλιδα των εφημερίδων μας, αλλά ας μην λησμονούμε ότι η ανάγκη επείγουσας βοήθειας είναι εξίσου μεγάλη, ιδίως εξαιτίας της εισβολής του χειμώνα. Ήδη υπήρξαν 74.000 θάνατοι και η παροχή βοήθειας σε όσους την χρειάζονται είναι ένας αγώνας ενάντια στον χρόνο. Η κυβέρνηση του Πακιστάν εκτίμησε το οικονομικό κόστος του σεισμού στα 5 δισεκατομμύρια δολάρια ΗΠΑ. Η ΕΕ έχει ήδη συνεισφέρει σημαντικά, αλλά πρέπει να κάνουμε περισσότερα, πολύ περισσότερα, όπως άλλωστε και η υπόλοιπη διεθνής κοινότητα.
<P>
Αλλά δεν πρόκειται μόνο για χρήματα, τίθεται και θέμα πρόσβασης και θέμα προσέγγισης των ελικοπτέρων και άλλου εξοπλισμού σε απροσπέλαστες περιοχές. Η πρόσβαση στη γραμμή ελέγχου μεταξύ του τμήματος του Κασμίρ που ελέγχεται από την Ινδία και του τμήματος του Κασμίρ που ελέγχεται από το Πακιστάν είναι επίσης ζωτικής σημασίας. Χαίρομαι ιδιαίτερα που η Ινδία και το Πακιστάν έχουν ανοίξει τα πέντε σημεία διέλευσης για τα προϊόντα και ελπίζω ότι θα ανοίξουν και άλλα σημεία διέλευσης, και όχι μόνο για προϊόντα: θα πρέπει επίσης να επιτρέπεται στους πολίτες να περνούν τα σύνορα. Ο κόσμος που έχει συγγενείς και φίλους στην άλλη πλευρά θέλει να βοηθήσει. Θέλουν να προσφέρουν υποστήριξη και ανακούφιση που είναι πολύ αναγκαία και επί του παρόντος δεν είναι σε θέση να το πράξουν. Ήδη, 950 κάτοικοι του Κασμίρ στην πλευρά την Ινδίας και 2.000 στην πλευρά του Πακιστάν έχουν ζητήσει άδειες. Γνωρίζω ότι είναι δύσκολο εξαιτίας της μακρόχρονης διαμάχης για το Κασμίρ, αλλά ελπίζω σε έναν ταχύ χειρισμό των αιτήσεων για χορήγηση άδειας διέλευσης.
<P>
Αυτή η ανθρώπινη τραγωδία απαιτεί μία συμπονετική απάντηση. Ας ελπίσουμε ότι κάτι καλό θα προκύψει από αυτήν την τρομερή τραγωδία και ότι οι επιζήσαντες θα μπορέσουν να ζήσουν ειρηνικά. Ελπίζω ότι, επιτέλους, θα μπορέσει να βρεθεί μία δίκαιη λύση στην 58χρονη διαμάχη για το Κασμίρ, που θα αφορά τόσο το Πακιστάν όσο και την Ινδία αλλά, πρωτίστως, τον λαό του Κασμίρ που έχει ήδη υποφέρει αρκετά. 
<SPEAKER ID="153" LANGUAGE="EN" NAME="Catherine Stihler (PSE )," AFFILIATION="συντάκτρια.">
<P>
   Κύριε Πρόεδρε, θα ήθελα να αρχίσω λέγοντας ότι, λόγω της μεγαλύτερης διάρκειας των προηγούμενων συζητήσεων, η συνάδελφός μου κ. Gill, η οποία προεδρεύει της Αντιπροσωπείας για τις σχέσεις με τις χώρες της Νοτίου Ασίας και της Ένωσης Περιφερειακής Συνεργασίας της Νοτίου Ασίας (ΕΠΣΝΑ) και συντάκτρια αυτού του ψηφίσματος, και ο άλλος συνάδελφός μου, ο κ. Moraes, έπρεπε να αποχωρήσουν και ζητούν συγγνώμη. Μιλώ εξ ονόματός τους, καθώς και εξ ονόματος των δικών μου ψηφοφόρων από τη Σκοτία, που μου ζήτησαν να αναφέρω τις ανησυχίες τους για το θέμα του τρόπου αντιμετώπισης των ανθρώπων μετά από έναν καταστροφικό σεισμό.
<P>
Είναι υψίστης σημασίας να εκφράσει το Ευρωπαϊκό Κοινοβούλιο τη γνώμη του για τον σεισμό της 8ης Οκτωβρίου στο Κασμίρ. Στην περίοδο συνόδου του Οκτωβρίου επισημάναμε το τραγικό γεγονός και εκφράσαμε τα συλλυπητήρια μας τόσο στα θύματα όσο και στις οικογένειές τους. Ωστόσο, έξι εβδομάδες μετά από αυτό το τραγικό γεγονός που έχει καταστρέψει τη βορειοδυτική περιοχή του Πακιστάν και της Ινδίας, το μέγεθος της καταστροφής και των τραυμάτων που έχουν προκληθεί από τον σεισμό δεν έχει ακόμη καταστεί πλήρως αντιληπτό. Υπολογίζεται ότι 80.000 άνθρωποι είναι νεκροί, εκατοντάδες χιλιάδες άνθρωποι είναι τραυματίες και 3 εκατομμύρια άνθρωποι είναι άστεγοι.
<P>
Ο κ. Κόφι Ανάν μας έχει προειδοποιήσει ότι ένα δεύτερο κύμα θανάτου θα χτυπήσει δυνατά, καθώς οι αρρώστιες έχουν ξεκινήσει να εξαπλώνονται ανάμεσα στους επιζώντες. Πρόκειται για έναν αγώνα δρόμου ενάντια στον χρόνο και θέλω να δω τα ακόλουθα σημεία δράσης. Πρώτον, αν και χαιρετίζω τη δέσμη βοήθειας 93,6 εκατομμυρίων ευρώ της Επιτροπής, θα πρέπει να δώσουμε περισσότερα και μπορούμε να ανταποκριθούμε καλύτερα. Επίσημες εκτιμήσεις αναφέρουν ότι θα απαιτηθούν περισσότερα από 5 δισεκατομμύρια δολάρια ΗΠΑ για μια περίοδο 5 έως 10 ετών για να αποκατασταθούν οι υποδομές της περιοχής. Πρέπει να αναγνωρίσουμε ότι μια συμβατική δέσμη μέτρων ανακούφισης δεν είναι αρκετή για μια κατάσταση τόσο τρομερή όσο αυτή και πρέπει να αναπτύξουμε άμεσα τη φάση της ανασυγκρότησης.
<P>
Δεύτερον, προτρέπω έντονα την Επιτροπή και το Συμβούλιο να ακολουθήσουν το προηγούμενο μετά το τσουνάμι, παραχωρώντας ειδικά δικαιώματα εμπορικής εκμετάλλευσης για να βοηθήσουν τις χώρες που επλήγησαν από φυσικές καταστροφές αυτής της κλίμακας. Θα πρέπει τουλάχιστον να εφαρμόσουν το προτιμησιακό σύστημα GSP Plus που ψηφίστηκε από το Κοινοβούλιο φέτος για να εξομαλυνθεί η κατάσταση.
<SPEAKER ID="154" LANGUAGE="" NAME="Πρόεδρος. –" AFFILIATION="">
<P>
   Πριν δώσω τον λόγο στον επόμενο συντάκτη, θα ήθελα απλώς να διευκρινίσω τον Κανονισμό, καθώς πιστεύω ότι διέκρινα κάποια έκπληξη εκ μέρους κάποιων βουλευτών επειδή δεν έδωσα τον λόγο με τη συνήθη σειρά, καλώντας δηλαδή τις μεγαλύτερες πολιτικές ομάδες να μιλήσουν πρώτες. Ο Κανονισμός έχει ως εξής: όταν οι βουλευτές ζητούν να μιλήσουν ως συντάκτες, η σειρά με την οποία λαμβάνουν τον λόγο εξαρτάται από τη σειρά με την οποία έφθασαν στη Γενική Διεύθυνση Γραμματείας του Κοινοβουλίου. Κατά συνέπεια, φαίνεται ότι η κ. Lynne ήταν ταχύτερη από την κ. Stihler, η οποία ήταν ταχύτερη από τον κ. Elles, και ούτω καθεξής. Αντίθετα, εφαρμόζουμε και πάλι τη συνήθη σειρά όταν οι ομιλητές λαμβάνουν τον λόγο εξ ονόματος της ομάδας τους, με την Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών να λαμβάνει τον λόγο πρώτη, ακολουθούμενη από τη Σοσιαλιστική Ομάδα στο Ευρωπαϊκό Κοινοβούλιο, και ούτω καθεξής. Θεώρησα χρήσιμο να σας υπενθυμίσω τον Κανονισμό, επειδή νόμισα ότι αντιλήφθηκα κάποιον ελαφρό δισταγμό. 
<SPEAKER ID="155" LANGUAGE="FR" NAME="James Elles (PPE-DE )," AFFILIATION="συντάκτης">
<P>
Κύριε Πρόεδρε, θα ήθελα να κάνω τρεις παρατηρήσεις στην αρχή αυτής της συζήτησης, την οποία χαιρετίζουμε τόσο εγώ όσο και οι άλλοι ομιλητές. Πρώτον, πρόκειται για μία από τις μεγαλύτερες καταστροφές στη νοτιοανατολική Ασία. Το ψήφισμά μας αναφέρει τα αριθμητικά στοιχεία τα οποία επικαλέστηκαν προηγούμενοι ομιλητές. Ο σεισμός σκότωσε και τραυμάτισε σοβαρά πάνω από 200.000 ανθρώπους. Εκατομμύρια άνθρωποι παραμένουν άστεγοι, αντιμετωπίζοντας ακραίες καιρικές συνθήκες και παντοειδείς σοβαρές ασθένειες. Περισσότεροι από 1,8 εκατομμύρια άνθρωποι είναι άστεγοι, όπως και το 85% του πληθυσμού της Muzaffarabad, την οποία επισκέφτηκα. Αυτά είναι τρομακτικά στατιστικά στοιχεία και εμείς στη Δυτική Ευρώπη πρέπει να κάνουμε ό,τι περισσότερο μπορούμε για να επανoρθώσουμε αυτήν την κατάσταση.
<P>
Δεύτερον, όσον αφορά την έως τώρα αντίδραση, εκφράζω την ικανοποίησή μου για την ταχύτατη δράση της Επιτροπής και των κρατών μελών να προσφέρουν άμεση βοήθεια. Σε αυτό το ταραγμένο μέρος του κόσμου, πρέπει επίσης να χαιρετίσουμε ειδικότερα τις σημαντικές προσπάθειες της πακιστανικής και της ινδικής κυβέρνησης για να διασφαλιστεί ότι οι άνθρωποι μπορούν να έρθουν σε επαφή μέσω μιας γραμμής ελέγχου που ήταν απροσπέλαστη για περισσότερα από 50 χρόνια. Ας ελπίσουμε ότι αυτό θα μπορέσει να εφαρμοστεί περισσότερο στην πράξη.
<P>
Ακόμη πιο σημαντικό και ακόμη πιο επείγον, θα ήθελα να ρωτήσω την Επιτροπή για τα πρόσφατα στοιχεία των Ηνωμένων Εθνών που καταδεικνύουν ότι έως τώρα ελάχιστη από τη βοήθεια που έχει εξαγγελθεί έχει παραληφθεί. Θα θέλαμε να γνωρίζουμε πόση από τη βοήθεια που προσφέρθηκε από την Ευρωπαϊκή Ένωση και τα κράτη μέλη έχει φτάσει στον προορισμό της. Αλλά ίσως μπορούμε να καταβάλουμε πρόσθετες προσπάθειες στη διαδικασία συνδιαλλαγής για τον προϋπολογισμό του 2006, την επόμενη εβδομάδα, προκειμένου να διασφαλίσουμε ότι οι σημερινοί άστεγοι θα έχουν τουλάχιστον μία στοιχειώδη κάλυψη καθώς πλησιάζει ο χειμώνας. Αυτό θα συμπληρώσει αυτά τα κεφάλαια που αποκτήθηκαν πραγματικά με δυσκολία από τους ψηφοφόρους μου, μεταξύ άλλων, για να βοηθήσουν εκείνους που βρίσκονται σήμερα σε σοβαρή ανάγκη. 
<SPEAKER ID="156" LANGUAGE="CS" NAME="Jaromír Kohlíček (GUE/NGL )," AFFILIATION="συντάκτης">
<P>
   . Σας μιλώ ως ένας από τους συντάκτες, ενώ επίσης αντικαθιστώ την Neena Gill, πρόεδρο της Ένωσης για την Περιφερειακή Συνεργασία της Νότιας Ασίας. Κυρίες και κύριοι, η μεθοριακή περιοχή μεταξύ Κίνας, Ινδίας, Πακιστάν και Αφγανιστάν είναι μία από τις πιο σεισμογενείς περιοχές στον κόσμο. Είναι επίσης το θέατρο των μακρότερων συγκρούσεων στη Νότια Ασία. Τα σύνορα στην περιοχή δεν είναι ακόμη επακριβώς καθορισμένα ή διασφαλισμένα μέσω διμερών ή πολυμερών συμφωνιών. Η ένοπλη σύγκρουση ακόμη υποβόσκει. Στην ελεγχόμενη από το Πακιστάν περιοχή, η οποία είναι πρακτικά απρόσιτη, αρκετά εκατομμύρια άνθρωποι έχουν χάσει τη ζωή τους και σε ορισμένες περιπτώσεις εκεί υπάρχει πλήρης έλλειψη όχι μόνο τροφής και φαρμάκων, αλλά επίσης και οποιουδήποτε είδους επαφής με τον έξω κόσμο. Κατά συνέπεια, ζητούμε από όλες τις χώρες και οργανώσεις να βοηθήσουν τα θύματα. Στο ψήφισμα που έχουμε μπροστά μας, υποστηρίζουμε φυσικά το πλήρες άνοιγμα των διασυνοριακών οδών, περιλαμβανομένης της αποκατασταθείσας λεωφορειακής σύνδεσης με την Ινδία. Αποτελεί βεβαίως θετική εξέλιξη το γεγονός ότι περισσότερες λεωφορειακές συνδέσεις που συνδέουν τους πληθυσμούς και από τις δύο πλευρές των συνόρων στα σύνορα στο Πουντζάμπ βρίσκονται στο στάδιο του σχεδιασμού, και επιπλέον συνομιλίες για σιδηροδρομικές συνδέσεις ενώ και η προοπτική συμφωνίας για την από κοινού κατασκευή αγωγού αερίου στην περιοχή είναι εξελίξεις που φυσικά καλωσορίζουμε. Τα μέτρα αυτά θα συμβάλουν στην οικοδόμηση της εμπιστοσύνης μεταξύ των αντιπαρατιθέμενων πλευρών.
<SPEAKER ID="157" LANGUAGE="ES" NAME="Raül Romeva i Rueda (Verts/ALE )," AFFILIATION="συντάκτης">
<P>
Μετά τον σεισμό του Οκτωβρίου, ο οποίος προκάλεσε τον θάνατο 70 000 ως 90 000 ανθρώπων και άφησε επτά εκατομμύρια άστεγους, πρέπει να ανταποκριθούμε άμεσα και επειγόντως. Αυτή είναι η έκκληση που απευθύνουμε με σαφήνεια και η οποία πρέπει να απευθυνθεί στην Ευρωπαϊκή Ένωση, στο Συμβούλιο και στη Επιτροπή.
<SPEAKER ID="158" LANGUAGE="PL" NAME="Marcin Libicki (UEN )," AFFILIATION="συντάκτης">
<SPEAKER ID="159" LANGUAGE="DE" NAME="Bernd Posselt," AFFILIATION="εξ ονόματος της Ομάδας PPE-DE">
<SPEAKER ID="160" LANGUAGE="PL" NAME="Lidia Joanna Geringer de Oedenberg," AFFILIATION="εξ ονόματος της Ομάδας PSE">
<P>
   . Κύριε Πρόεδρε, στις 8 Οκτωβρίου 2005 η περιοχή του Κασμίρ, που βρίσκεται στα σύνορα με το Πακιστάν και την Ινδία, επλήγη από σεισμό που είχε τραγικές συνέπειες. Ογδόντα οκτώ χιλιάδες άνθρωποι αγνοούνται, και πάνω από 245 εκατομμύρια έχουν πληγεί σοβαρά από τα επακόλουθα αυτής της καταστροφής. Ακόμη και σήμερα, είναι ακόμη δύσκολο να έχουμε ακριβή εκτίμηση των υλικών ζημιών, αλλά μπορούμε με βεβαιότητα να πούμε ότι αυτές είναι σε κλίμακα που δεν έχει προηγούμενο. Τα Ηνωμένα Έθνη ζήτησαν από τη διεθνή κοινότητα να παράσχει επείγουσα οικονομική βοήθεια ύψους 500 εκατομμυρίων δολαρίων ΗΠΑ, όμως οι χώρες που επλήγησαν από την καταστροφή έχουν λάβει μόνον το 20% του αναμενόμενου ποσού, παρότι έχει περάσει ένας μήνας και πλέον από τότε που έγινε ο σεισμός.
<SPEAKER ID="161" LANGUAGE="" NAME="Alyn Smith," AFFILIATION="εξ ονόματος της Oμάδας Verts/ALE">
<SPEAKER ID="162" LANGUAGE="PL" NAME="Ryszard Czarnecki (NI ). –" AFFILIATION="">
<P>
   Κύριε Πρόεδρε, η περιοχή του Κασμίρ χωρίζεται μεταξύ τριών χωρών, της Iνδίας, του Πακιστάν και της Κίνας, παρότι αυτό είναι ένα στοιχείο που συχνά ξεχνάμε. Οι σεισμοί ωστόσο δεν γνωρίζουν σύνορα, και η πρόσφατη καταστροφή που έπληξε τόσο την Ινδία όσο και το Πακιστάν, τους ένωσε στην ατυχία. Η κλίμακα της τραγωδίας μπορεί να εκτιμηθεί από το γεγονός ότι χάθηκαν ζωές μιας ολόκληρης γενιάς Η πλειοψηφία των θυμάτων ήταν παιδιά και νέοι, και δεν υπάρχει σχεδόν κανένα σχολείο που να έχει μείνει όρθιο.
<P>
Η ΕΕ έχει την ηθική και πολιτική υποχρέωση να παράσχει φιλανθρωπική βοήθεια και να βοηθήσει στην ανοικοδόμηση της περιοχής στο μέλλον. Τα 20 εκατομμύρια δολάρια ΗΠΑ που έχει χορηγήσει η Παγκόσμια Τράπεζα, και η δωρεά που χορήγησε η ΕΕ και ανέρχεται σε λιγότερο από 4 εκατομμύρια ευρώ, αντιπροσωπεύουν μόνον μια βραχυπρόθεσμη βοήθεια για τα θύματα της καταστροφής.
<P>
Πρέπει επίσης να υπάρξει μέριμνα για το απώτερο μέλλον, δεδομένου ότι οι συνέπειες αυτής τα καταστροφής θα είναι αισθητές για αρκετές δεκαετίες. Η συζήτησή μας για το θέμα πρέπει να λειτουργήσει ως σημείο αναφοράς για την Επιτροπή και το Συμβούλιο. Θα ήθελα να ολοκληρώσω με μια τελική παρατήρηση. Σύμφωνα με τους υπολογισμούς μου, η οικονομική βοήθεια της ΕΕ για τα θύματα της τραγωδίας στο Κασμίρ είναι 16 φορές μικρότερη από τη βοήθεια που δόθηκε στη Γαλλία μετά τις ταραχές που έγιναν εκεί. Πρέπει να πω ότι αυτό το βρίσκω πραγματικά παράλογο. 
<SPEAKER ID="163" LANGUAGE="EN" NAME="Simon Coveney (PPE-DE ). –" AFFILIATION="">
<P>
   Kύριε Πρόεδρε, χαίρομαι που έχω την ευκαιρία να μιλήσω εν συντομία για την τρομακτική τραγωδία στο βορειοδυτικό Πακιστάν, το Αφγανιστάν, την Ινδία και πρωτίστως την περιοχή του Κασμίρ.
<P>
Η καταστροφή που προκλήθηκε από τον σεισμό είναι δύσκολο να γίνει κατανοητή, ακόμη και μετά τις επαναλαμβανόμενες εικόνες πόνου που είδαμε στις τηλεοπτικές οθόνες μας και τις εφημερίδες. Τους τελευταίους 12 μήνες τόσες πολλές τραγωδίες και φυσικές καταστροφές έχουν πλήξει μέρη του κόσμου: παλιρροϊκό κύμα, ξηρασία, κατολισθήσεις, πλημμύρες, επαναλαμβανόμενοι κυκλώνες, τυφώνες και τώρα ένας σεισμός. Είναι δύσκολο να διατηρηθεί στο επίκεντρο και ως προτεραιότητα η ανάγκη για γενναιοδωρία και ταχεία ανακούφιση καθώς μετά από τόσες φυσικές καταστροφές σχεδόν συνηθίζουμε την ιδέα της φυσικής καταστροφής.
<SPEAKER ID="164" LANGUAGE="EN" NAME="Danuta Hübner," AFFILIATION="μέλος της Επιτροπής">
<P>
   . Kύριε Πρόεδρε, η Επιτροπή ανταποκρίθηκε γρήγορα και γενναιόδωρα βοηθώντας τα θύματα αυτής της τρομερής καταστροφής. Πράγματι, εντός λίγων ωρών από αυτόν τον καταστροφικό σεισμό, διατέθηκαν τα πρώτα κεφάλαια, και εστάλησαν επιτόπου ομάδες. Διατέθηκαν 13,6 εκατομμύρια ευρώ μέσα σε λίγες ημέρες. Το πρώτο πακέτο διατέθηκε εντός λίγων ωρών μετά την καταστροφή.
<P>
Καθώς τα ανθρωπιστικά κεφάλαια της Επιτροπής για το 2005 είχαν εξαντληθεί, η Επιτροπή, μέσω τμημάτων της Υπηρεσίας Ανθρωπιστικής Βοήθειας της Ευρωπαϊκής Ένωσης και της Επιτροπής Εξωτερικών Σχέσεων ζήτησε 30 εκατομμύρια ευρώ από το αποθεματικό του προϋπολογισμού της Επιτροπής για ανθρωπιστική βοήθεια και 10 εκατομμύρια ευρώ για την ανασυγκρότηση. Εκτιμούμε ιδιαίτερα τη συνεργασία του Κοινοβουλίου στην αποδέσμευση αυτών των πρόσθετων κονδυλίων. Η Επιτροπή, ως εκ τούτου, μπόρεσε να παράσχει ένα συνολικό οικονομικό πακέτο, όπως ήδη αναφέρθηκε, ύψους 93,6 εκατομμυρίων ευρώ ανταποκρινόμενη στην κρίση, εκ των οποίων τα 43,6 εκατομμύρια ευρώ προορίζονται για ανθρωπιστική βοήθεια και τα 50 εκατομμύρια ευρώ για αποκατάσταση.
<P>
Η έως τώρα χρηματοδότηση είναι κυρίως για στέγαση, υγεία –συμπεριλαμβανομένου του νοσοκομείου του Ερυθρού Σταυρού στη Muzaffarabad– νερό και υγειονομικές εγκαταστάσεις, συντονισμό και υλικοτεχνική υποστήριξη, συμπεριλαμβανόμενων 11 ελικοπτέρων, όπως επισημάνθηκε νωρίτερα σήμερα.
<P>
Η Επίτροπος Ferrero-Waldner αναχωρεί σήμερα για το Πακιστάν όπου τις επόμενες δύο ημέρες θα συμμετάσχει στη Διάσκεψη για την Ανοικοδόμηση μαζί με τον Γενικό Γραμματέα των Ηνωμένων Εθνών Κόφι Ανάν και άλλους μεγάλους διεθνείς δωρητές.
<P>
Όσον αφορά το θέμα των ειδικών μέτρων για το εμπόριο, που εθίγη από ένα από τα αξιότιμα μέλη αυτού του Σώματος, είμαστε αποφασισμένοι να λάβουμε υπόψη μας τα εμπορικά συμφέροντα του Πακιστάν εντός των ορίων των διεθνών μας υποχρεώσεων. Το Πακιστάν θα επωφεληθεί από το νέο ΣΓΠ από τον Ιανουάριο του 2006. Για πρώτη φορά σε 10 χρόνια, θα καλυφθούν όλες οι πακιστανικές εξαγωγές. Αυτό σημαίνει ότι το Πακιστάν θα τύχει της ίδιας μεταχείρισης με τις χώρες που επλήγησαν από το παλιρροϊκό κύμα.
<P>
Κατόπιν των ανωτέρω, επιτρέψτε μου να σας ενημερώσω ότι η Επιτροπή, μέσω της Γενικής Διεύθυνσης Ανθρωπιστικής Βοήθειας της Ευρωπαϊκής Ένωσης, μόλις εισέπραξε 30 εκατομμύρια ευρώ επιπλέον από το αποθεματικό επείγουσας βοήθειας. Επιθυμώ να σας ευχαριστήσω για την υποστήριξή σας σε αυτές τις κοινές προσπάθειες να βοηθήσουμε όσους έχουν ανάγκη. 
<SPEAKER ID="165" LANGUAGE="" NAME="Πρόεδρος. –" AFFILIATION="">
<SPEAKER ID="166" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη συζήτηση πέντε προτάσεων ψηφίσματος για τις Φιλιππίνες (καταδίκη σε θάνατο του ευρωπαίου πολίτη Francisco Larrañaga )(1). 
<SPEAKER ID="167" LANGUAGE="ES" NAME="Antolín Sánchez Presedo (PSE )," AFFILIATION="συντάκτης">
<P>
   . Κύριε Πρόεδρε, κυρίες και κύριοι, αυτή η πρωτοβουλία αποσκοπεί να αποτρέψει, έγκαιρα, την εκτέλεση στις Φιλιππίνες του Francisco Larrañaga, ενός ευρωπαίου νέου ισπανικής υπηκοότητας.
<P>
Κατά τη διάρκεια της μακράς δικαστικής διαδικασίας που οδήγησε στην καταδίκη του, ο Paco Larrañaga διακήρυξε σθεναρά, επανειλημμένα και ακλόνητα την αθωότητά του για τα φρικτά εγκλήματα για τα οποία τον κατηγόρησαν.
<P>
Παρόλα αυτά, τον περασμένο Ιούλιο, το Ανώτατο Δικαστήριο των Φιλιππίνων επιβεβαίωσε τη θανατική ποινή. Όταν εξαντληθεί κάθε δυνατότητα έφεσης, ο μοναδικός τρόπος να αποτραπεί η εκτέλεση και να επιλυθεί η εξαιρετικά σοβαρή κατάσταση του Paco Larrañaga σύμφωνα με το δίκαιο των Φιλιππίνων είναι η απονομή χάριτος από την Πρόεδρο Gloria Macapagal-Arroyo. Πολλές πρωτοβουλίες έχουν αναληφθεί προκειμένου να εξασφαλιστεί αυτή η χάρη, μεταξύ των οποίων επισημαίνω εκείνες του Βασιλιά της Ισπανίας, του Ισπανού πρωθυπουργού και του Προέδρου του Ευρωπαϊκού Κοινοβουλίου.
<P>
Την περασμένη Δευτέρα, έγιναν γνωστές στις Φιλιππίνες οι δηλώσεις ενός συνταξιούχου αστυνομικού, ο οποίος συμμετείχε ενεργά στην έρευνα των εγκλημάτων, σύμφωνα με τις οποίες ο Larrañaga είναι αθώος. Αυτές οι πληροφορίες, οι οποίες μεταδόθηκαν ευρέως από τα μέσα ενημέρωσής μας, επιβεβαιώνουν την εγκυρότητα αυτού του ψηφίσματος. Το ψήφισμα υπερασπίζεται το δικαίωμα στη ζωή και τα θεμελιώδη δικαιώματα του Paco Larrañaga. Υπερασπίζουμε επίσης τις αξίες μας: την εξάλειψη της θανατικής ποινής από τον κόσμο και την αποκατάσταση ορθών δικαστικών διαδικασιών. Υποστηρίζουμε τη νομοθετική πρωτοβουλία του Κογκρέσου των Φιλιππίνων για την κατάργηση της θανατικής ποινής.
<P>
Μία προεδρική χάρη θα αποδείκνυε δέσμευση στη δημοκρατία και τα ανθρώπινα δικαιώματα, γεγονός που θα ενίσχυε τη διεθνή αξιοπιστία των Φιλιππίνων. Η παρούσα βεβαιότητα απαιτεί να δώσουμε προτεραιότητα στον στόχο να επιτευχθεί πλήρης αμνηστία για τον Paco Larrañaga και επομένως πιστεύουμε ότι δεν πρέπει να εισαγάγουμε τροπολογίες που δεν εστιάζουν σε αυτόν τον βασικό και επείγοντα στόχο. 
<SPEAKER ID="168" LANGUAGE="ES" NAME="Carlos José Iturgaiz Angulo (PPE-DE )," AFFILIATION="συντάκτης">
<P>
   Κύριε Πρόεδρε, εξετάζουμε ένα πολύ σημαντικό ψήφισμα, διότι, στην υπόθεση του Francisco Larrañaga, δεν υπάρχει καμία αμφιβολία ότι είμαστε αντιμέτωποι με μία κατάφωρη δικαστική πλάνη.
<P>
Κυρίες και κύριοι, την περασμένη εβδομάδα επισκέφθηκα τον Francisco Larrañaga στις Φιλιππίνες. Βρίσκεται οκτώ χρόνια σε εκείνη τη φυλακή, από τότε που ήταν 19 ετών, και περιμένει την εκτέλεση της θανατικής του ποινής εδώ και δύο χρόνια. Υπάρχουν 18 000 άτομα σε εκείνη τη φυλακή, από τα οποία 1 200 είναι θανατοποινίτες, και η καταδίκη έχει επιβεβαιωθεί σε 250 περιπτώσεις. Κοιμούνται στους διαδρόμους, επειδή δεν υπάρχουν αρκετά κελιά.
<P>
Επιπλέον, ο Paco Larrañaga εστάλη σε εκείνη τη φυλακή χωρίς καμία δίκαιη, αξιόπιστη ή αποδεκτή δίκη. Δεν του επέτρεψαν καν να έχει μία σωστή υπεράσπιση στη δίκη. Τριάντα μάρτυρες υπεράσπισης δεν μπόρεσαν να καταθέσουν, επειδή δεν τους το επέτρεψαν οι δικαστές. Όταν οι δικηγόροι του Larrañaga ζήτησαν να καταθέσουν οι μάρτυρες και ο ίδιος ο Larrañaga, φυλακίστηκαν για εξύβριση του δικαστηρίου. Σε ένα πτώμα, το οποίο βρέθηκε παραμορφωμένο –υποτίθεται ενός από τα θύματα– δεν διενεργήθηκε εξέταση DNA. Ήταν πέντε εκατοστά πιο κοντός. Η οικογένεια δεν τον αναγνώρισε κ.ο.κ.
<P>
Και σαν να μην έφταναν όλα αυτά, η υπόθεση πήρε μια αναπάντεχη στροφή 180 μοιρών αυτήν την εβδομάδα όπως είπε ο φίλος μου και συνάδελφος Antolín Sánchez Presedo με τις δηλώσεις ενός αστυνομικού ότι ο Larrañaga είναι αθώος.
<P>
Ο σκοπός αυτού του ψηφίσματος είναι να σωθεί ένας ευρωπαίος πολίτης ο οποίος πρόκειται να εκτελεστεί παρά το γεγονός ότι είναι αθώος. Γνωρίζουμε όλοι ότι είναι αθώος λόγω των αποδεικτικών στοιχείων που έχουμε δει. Επομένως, σας ζητώ να υποστηρίξετε αυτό το ψήφισμα προκειμένου να γίνει πραγματικότητα η απονομή χάριτος και να μην χρειαστεί ο Larrañaga να περάσει ούτε ένα λεπτό παραπάνω στις φυλακές των Φιλιππίνων. 
<SPEAKER ID="169" LANGUAGE="NL" NAME="Erik Meijer (GUE/NGL )," AFFILIATION="συντάκτης">
<P>
   . Κύριε Πρόεδρε, το μορατόριουμ στη θανατική ποινή που εξήγγειλαν οι Φιλιππίνες τον Μάρτιο του 2000 έχει τα τελευταία τρία χρόνια εξελιχθεί ακριβώς προς την αντίθετη κατεύθυνση. Η σημερινή κυβέρνηση στοχεύει στην εκτέλεση ολοένα και περισσότερων θανατικών καταδικών, ακόμη και για ανηλίκους οι οποίοι, βάσει του νόμου δεν μπορούν να καταδικαστούν σε θάνατο ή να εκτελεστούν. Σε αυτήν την επιδίωξή της να εκτελέσει όσο το δυνατόν περισσότερους καταδικασθέντες ανθρώπους, η κυβέρνηση θέτει τα θύματα στην απομόνωση, τα υποβάλλει σε βασανιστήρια και τα αποκλείει από τη νομική συνδρομή.
<P>
Το γεγονός ότι η κυβέρνηση των Φιλιππίνων αδυνατεί να θέσει τέλος στην εγκληματικότητα και τις διαδηλώσεις δεν δικαιολογεί τη χρήση τέτοιων βάρβαρων μέσων. Μεταξύ των πολλών ατόμων φιλιππινέζικης υπηκοότητας που έχουν πέσει θύματα αυτών των μεθόδων, περιλαμβάνεται και ο Francisco Larrañaga, ο οποίος έχει επίσης και την ισπανική υπηκοότητα. Το γεγονός ότι κατηγορείται για ποινικά αδικήματα δεν δικαιολογεί μια παρωδία δίκης που αγνοεί το άλλοθί του, ούτε δικαιολογεί την ποινή του θανάτου και τον αποκλεισμό, έως τώρα, της δυνατότητας αναίρεσης της καταδίκης που του έχει επιβληθεί.
<SPEAKER ID="170" LANGUAGE="ES" NAME="Raül Romeva i Rueda (Verts/ALE )," AFFILIATION="συντάκτης">
<P>
   Κύριε Πρόεδρε, η υπόθεση του Francisco Larrañaga, όπως είπαν προηγούμενοι ομιλητές, μας υποχρεώνει για άλλη μια φορά να αναλύσουμε και να προωθήσουμε τη συζήτηση σχετικά με την ανάγκη για παγκόσμια κατάργηση της θανατικής ποινής.
<P>
Η υπόθεση Larrañaga έχει όλα τα χαρακτηριστικά μίας άδικης δίκης χωρίς έστω και ελάχιστες νομικές εγγυήσεις, γεγονός που είναι δύσκολο να δεχτούμε στο πλαίσιο του ισχύοντος διεθνούς δικαίου. Δυστυχώς, η κατάσταση του Larrañaga είναι ιδιαίτερα κρίσιμη, καθώς δεν υπάρχει προφανώς καμία δυνατότητα έφεσης κατά της θανατικής ποινής που του επεβλήθη τον Ιούλιο του 2005.
<P>
Το σημαντικό, ωστόσο, δεν είναι μόνο το γεγονός ότι ο κ. Larrañaga είναι ένας πολίτης ισπανικής υπηκοότητας και επομένως Ευρωπαίος, αλλά ότι υπάρχουν σχεδόν 2 000 ακόμη άνθρωποι σε παρόμοια κατάσταση. Επομένως, θα ήθελα να επισημάνω πως το γεγονός ότι, στις Φιλιππίνες, η χωρίς διακρίσεις κράτηση υπόπτων είναι συνηθισμένη, ότι τα βασανιστήρια είναι επίσης κοινή πρακτική και ότι αυτοί οι άνθρωποι κρατούνται συχνά στην απομόνωση, αυξάνει την ανησυχία μας για τη συγκεκριμένη περίπτωση του κ. Larrañaga.
<P>
Επιμένω, λοιπόν, ότι η υπόθεση Larrañaga μας προσφέρει την ευκαιρία να δηλώσουμε ότι η θανατική ποινή πρέπει να καταργηθεί. Στη συγκεκριμένη περίπτωση των Φιλιππίνων, θα ήθελα να καλέσω την Πρόεδρο Gloria Macapagal-Arroyo να αποκαταστήσει τουλάχιστον το μορατόριουμ σχετικά με τη θανατική ποινή και, δεύτερον, όπως είπαν επίσης ορισμένοι από τους συναδέλφους μου, υπογραμμίζω την ανάγκη να ανακληθεί ο νόμος που επανεισήγαγε τη θανατική ποινή. Από αυτήν την άποψη, υποστηρίζω τις πρωτοβουλίες που παρουσιάστηκαν στο Κογκρέσο των Φιλιππίνων. 
<SPEAKER ID="171" LANGUAGE="PL" NAME="Marcin Libicki (UEN ). –" AFFILIATION="">
<SPEAKER ID="172" LANGUAGE="EN" NAME="Danuta Hübner," AFFILIATION="μέλος της Επιτροπής">
<P>
   Κύριε Πρόεδρε, η Επιτροπή ανησυχεί ιδιαίτερα για τη διατήρηση της θανατικής ποινής στις Φιλιππίνες και την παράλειψη της Προέδρου Gloria Macapagal-Arroyo να επαναφέρει την αναστολή της θανατικής ποινής, που ήρθη την 1η Ιανουαρίου 2004.
<P>
Γνωρίζουμε ότι υπάρχουν επί του παρόντος περισσότεροι από 1.000 κρατούμενοι στην πτέρυγα των μελλοθανάτων στις Φιλιππίνες. Από αυτούς, 165 θανατικές καταδίκες έχουν επιβεβαιωθεί από το Ανώτατο Δικαστήριο και μπορούν να σταματήσουν μόνο με προεδρική αναστολή εκτέλεσης. Απευθύνουμε εκ νέου έκκληση στην Πρόεδρο των Φιλιππίνων να αναστείλει την εκτέλεση για τις θανατικές καταδίκες.
<P>
Ιδιαίτερα ανησυχούμε για την καταδίκη σε θάνατο από το Ανώτατο Δικαστήριο στις 3 Φεβρουαρίου 2004 του ισπανο-φιλιππινέζου πολίτη Francisco Larrañaga και την απόρριψη της αίτησης για νέα εκδίκαση της υπόθεσης τον Ιούλιο του 2004, απορρίπτοντας έτσι όλα τα δικαστικά μέσα για άσκηση έφεσης. Στις 5 Ιουλίου 2004, η τρόικα της ΕΕ –στην οποία περιλαμβάνονται η Ολλανδία, το Ηνωμένο Βασίλειο και η Επιτροπή– παρέδωσε ένα ενημερωτικό amicus curiae στο Υπουργείο Εξωτερικών των Φιλιππίνων σε στήριξη της πρότασης για επανεξέταση της υπόθεσης.
<P>
Από εκείνη τη στιγμή, η ισπανική πρεσβεία στη Μανίλα τέθηκε επικεφαλής στη συγκεκριμένη υπόθεση, ενώ η Επιτροπή ασχολείται με γενικά θέματα που σχετίζονται με την υποστήριξη της εκστρατείας κατά της θανατικής ποινής από πολλούς παράγοντες στις Φιλιππίνες. Η πρεσβεία του Ηνωμένου Βασιλείου σε συνεργασία με την οργάνωση REPRIEVE του Ηνωμένου Βασιλείου, έστειλε τον Οκτώβριο του 2005 δικηγόρο στις Φιλιππίνες για τρεις μήνες, προκειμένου να διερευνήσει την υπόθεση.
<P>
Είναι σημαντικό να επιμείνουμε στην εκ νέου εκδίκαση της υπόθεσης Larrañaga, καθώς δεν είχε δίκαιη δίκη σύμφωνα με τα διεθνή νομικά πρότυπα. Άρα, ακόμη και αν το κοινοβούλιο αποφασίσει υπέρ της κατάργησης της θανατικής ποινής και τη μετατροπή της σε ισόβια κάθειρξη, η υπόθεση Larrañaga θα εξακολουθούσε να έχει ελλείψεις. Η ΕΕ πρέπει να συνεχίσει να επιμένει στο δικαίωμα για δίκαιη δίκη για τον κ. Larrañaga. 
<SPEAKER ID="173" LANGUAGE="" NAME="Πρόεδρος. –" AFFILIATION="">
<SPEAKER ID="174" LANGUAGE="" NAME="Πρόεδρος. –" AFFILIATION="">
<P>
   Η ημερήσια διάταξη προβλέπει τη συζήτηση έξι προτάσεων ψηφίσματος για τη Βιρμανία/Μιανμάρ(1).
<SPEAKER ID="175" LANGUAGE="EN" NAME="Mάριος Ματσάκης (ALDE )," AFFILIATION="συντάκτης.">
<P>
Επιπροσθέτως, υπολογίζεται ότι 1.000 πολιτικοί κρατούμενοι κρατούνται ακόμη παρανόμως και, στις 2 Νοεμβρίου, 10 επιφανείς ακτιβιστές για τα ανθρώπινα δικαιώματα, τη δημοκρατία και την ειρήνη καταδικάστηκαν σε συνολικά 756 χρόνια κάθειρξης. Δεν χρειάζεται να αναφέρω ότι οι δίκες τους ήταν τελείως άδικες, δεν τους επετράπη να εκπροσωπηθούν από συνηγόρους της επιλογής τους και τους απαγορεύτηκε η επαφή με τις οικογένειές τους.
<SPEAKER ID="176" LANGUAGE="FR" NAME="Marc Tarabella (PSE )," AFFILIATION="συντάκτης">
<P>
   Κύριε Πρόεδρε, κυρίες και κύριοι, είχα την ευκαιρία να ηγηθώ της αντιπροσωπείας του Ευρωπαϊκού Κοινοβουλίου που ήταν υπεύθυνη για την παρακολούθηση των εργασιών της 26ης συνόδου της διακοινοβουλευτικής συνέλευσης ASEAN τον Σεπτέμβριο στο Βιεντιάνε του Λάος. Είχα την ευκαιρία να παρακολουθήσω επιτόπου τις προσπάθειες που καταβάλλει το Λάος και άλλες χώρες στην περιοχή για τη βελτίωση του τρόπου διακυβέρνησής τους. Η Ευρωπαϊκή Ένωση στηρίζει, εξάλλου, τις προσπάθειες που καταβάλλουν αυτές οι χώρες, και το έργο αυτό πρέπει να συνεχιστεί.
<P>
Η Βιρμανία, από την πλευρά της, δεν κάνει καμιά προσπάθεια όσον αφορά την εγκαθίδρυση δημοκρατικής διακυβέρνησης. Η καταπίεση που υφίσταται ιδιαίτερα η κ. Aung San Suu Kyi, βραβευθείσα με το Βραβείο Νόμπελ Ειρήνης το 1991, καθώς και οι οπαδοί του κόμματός της, δεν χρειάζεται να περιγραφούν και πάλι. Αυτή η κατάσταση καταπίεσης αποτελεί απτό παράδειγμα απόδειξης έλλειψης δημοκρατίας στη Βιρμανία. Ας μην ξεχνούμε ότι το κόμμα που είναι στην εξουσία κατέχει παράνομα τα ηνία της χώρας. Για την απεικόνιση της τραγικής κατάστασης αυτής της χώρας και του λαού της θεωρώ σκόπιμο να αναφέρω ορισμένα στοιχεία.
<P>
Επιτρέψτε μου να μιλήσω ως εκπρόσωπος της Οργάνωσης «Δημοσιογράφοι χωρίς Σύνορα» και να αναφέρω την περίπτωση του Win Tin, ενός 75χρονου δημοσιογράφου, του οποίος βρίσκεται σε κρίσιμη κατάσταση και ο οποίος κρατείται ακόμη, ενώ θα έπρεπε να έχει αποφυλακιστεί λόγω καλής διαγωγής. Ο κατάλογος των ανθρώπων που υφίστανται καταπίεση είναι πολύ μακρύς και, παρά τις 250 αποφυλακίσεις που χορηγήθηκαν πριν από μερικούς μήνες –μια κίνηση βεβαίως ευπρόσδεκτη– παραμένουν ακόμη στις φυλακές 1 000 περίπου πολιτικοί κρατούμενοι.
<SPEAKER ID="177" LANGUAGE="EN" NAME="Simon Coveney (PPE-DE )," AFFILIATION="συντάκτης">
<P>
Επισκέφθηκα τα σύνορα Ταϊλάνδης-Βιρμανίας πριν από δύο εβδομάδες για έξι ημέρες. Είχα την ευκαιρία να επισκεφθώ καταυλισμούς προσφύγων στην Ταϊλάνδη, οι οποίοι έχουν κατακλυστεί από ανθρώπους που έχουν τραπεί σε φυγή από τις επαρχίες Karen και Karenni της Βιρμανίας. Η κατάσταση των ανθρωπίνων δικαιωμάτων στη Βιρμανία εντός των εθνικών επαρχιών είναι εξαιρετικά ανησυχητική. Η πραγματικότητα του πολέμου και των στρατιωτικών ηγετών που δρουν ασύδοτα οδηγεί στην καταπίεση και τις καταχρήσεις: αναγκαστική μετεγκατάσταση κοινοτήτων και καταστροφή χωριών, χιλιάδες εκτοπισμένοι στο εσωτερικό της χώρας που ζουν στα δάση, βιασμοί γυναικών και κοριτσιών – πολλά τέτοια περιστατικά τεκμηριώνονται από οργανώσεις ανθρωπίνων δικαιωμάτων, καταναγκαστική εργασία, η χρησιμοποίηση περισσότερων από 60.000 παιδιών στρατιωτών – γνώρισα δυο δεκαεξάχρονους νεαρούς λιποτάκτες από τα στρατεύματα της Βιρμανίας και η αλόγιστη χρήση ναρκών και από τις δύο πλευρές που ρυπαίνουν τη ζούγκλα με θανατηφόρα αποτελέσματα.
<P>
Το εν λόγω ψήφισμα επικεντρώνεται στο να παρακινήσει τη διεθνή κοινότητα ώστε να διασφαλιστεί ότι η Βιρμανία θα συμπεριληφθεί στην ημερήσια διάταξη του Συμβουλίου Ασφαλείας των Ηνωμένων Εθνών το συντομότερο δυνατόν. Η έκθεση των Vaclav Havel και Desmond Tutu στοιχειοθετεί μία πραγματική, νομική και ισχυρή υπόθεση για να τεθεί το θέμα της Βιρμανίας στο Συμβούλιο Ασφαλείας των Ηνωμένων Εθνών και την υποστηρίζω.
<P>
Τη λύση για τον πόνο και την καταπίεση στη Βιρμανία δεν αποτελεί πρωταρχικά η παροχή βοήθειας, αν και η βοήθεια είναι απαραίτητη για να ανακουφίσει τον πόνο. Μία διαρκής λύση πρέπει να είναι μία πολιτική λύση. Απαιτείται πραγματική κατάπαυση του πυρός. Απαιτούνται συνομιλίες μεταξύ της κυβέρνησης του Κρατικού Συμβουλίου Ειρήνης και Ανάπτυξης (SPDC), της Εθνικής Λίγκας για τη Δημοκρατία (NLD) και των εθνοτικών ομάδων, με ισότιμη συμμετοχή όλων των ομάδων. Χρειαζόμαστε την αποφυλάκιση όλων των πολιτικών κρατουμένων και πρέπει να επιτρέψουμε στη δημοκρατία να κυβερνήσει. Είμαι βέβαιος ότι, χωρίς διαρκή διεθνή πίεση στο υψηλότερο δυνατό επίπεδο, η Βιρμανία δεν πρόκειται να πραγματοποιήσει τη θετική μετάβαση στη δημοκρατία.
<P>
Ενθαρρύνω τα κράτη μέλη της ΕΕ που συμμετέχουν στο Συμβούλιο Ασφαλείας των Ηνωμένων Εθνών να αναλάβουν έναν πιο ενεργό ρόλο, προκειμένου να συμπεριληφθεί η Βιρμανία στην ημερήσια διάταξη του Συμβουλίου Ασφαλείας, ιδίως τη Βρετανία. Είναι κάπως ειρωνικό το ότι οι ΗΠΑ διαδραματίζουν ηγετικό ρόλο σε αυτό το θέμα παρά τους ιστορικούς δεσμούς και σχέσεις της Βρετανίας με τη Βιρμανία και τον λαό της. Χρειάζεται 9 από τα 15 μέλη του Συμβουλίου Ασφαλείας να υπογράψουν μία πρόταση, προκειμένου να συμπεριληφθεί το θέμα στην ημερήσια διάταξη. Επί του παρόντος, έχουμε οκτώ. Αν υπάρχει η πολιτική βούληση, το ένατο μέλος μπορεί να βρεθεί και να πεισθεί. 
<SPEAKER ID="178" LANGUAGE="NL" NAME="Erik Meijer (GUE/NGL )," AFFILIATION="συντάκτης">
<SPEAKER ID="179" LANGUAGE="EN" NAME="Alyn Smith (Verts/ALE )," AFFILIATION="συντάκτης">
<P>
   Κύριε Πρόεδρε, όπως τόσο εύγλωττα περιέγραψε ο κ. Coveney, η κατάσταση στη Βιρμανία δεν βελτιώνεται. Αυτό το Σώμα έχει εγκρίνει αρκετά ψηφίσματα σχετικά με την Aung San Suu Kyi για να μπορεί να τα χρησιμοποιήσει ως ταπετσαρία στους τοίχους του σπιτιού που εξακολουθεί να αποτελεί τη φυλακή της.
<P>
Πώς θα γίνει αυτό το ψήφισμα σοβαρό – γιατί έχει περάσει καιρός από τότε που αυτό το Σώμα έχει γίνει σοβαρό; Σας παραπέμπω στην παράγραφο 1 και στο αίτημά μας να εξετάσει το Συμβούλιο Ασφαλείας των Ηνωμένων Εθνών την επιβολή κυρώσεων εις βάρος του εν λόγω καθεστώτος. Εμείς στην ΕΕ λάβαμε αυτήν την απόφαση πριν από πολύ καιρό, ωστόσο εταιρείες της ΕΕ συνεχίζουν να διαδραματίζουν πρωτεύοντα ρόλο, ιδίως η Myanmar Oil και η Gas Enterprise. Στον βρώμικο κόσμο της συζητιέται ότι η εφαρμογή της δικής μας πολιτικής κυρώσεων θα αφήσει ένα κενό, το οποίο θα συμπλήρωναν ευχαρίστως οι Κινέζοι. Ίσως. Είναι, ως εκ τούτου, κατάλληλο και σύμμετρο να συζητηθούν και να εφαρμοστούν οι κυρώσεις σε επίπεδο ΟΗΕ.
<P>
Ωστόσο η διεθνής πολιτική δεν θα πρέπει να χρησιμοποιείται ως δικαιολογία για τα δικά μας διπλά μέτρα και σταθμά. Πρέπει να ενισχύσουμε τη δική μας πολιτική όχι μόνον ενάντια στην εταιρεία Myanmar Oil and Gas Company, αλλά και ενάντια στη Myanmar Timber Company και τη Myanmar Post and Telecoms, και λυπούμαι που δεν αναφέρονται στο παρόν ψήφισμα.
<SPEAKER ID="180" LANGUAGE="" NAME="Ιωάννης Βαρβιτσιώτης," AFFILIATION="εξ ονόματος της Ομάδας PPE-DE">
<P>
Πέρα από όλα αυτά, η Βιρμανία έχει εξέχουσα θέση στην παραγωγή και τη διακίνηση ναρκωτικών ουσιών, ενώ ο ιός HIV είναι σε πρωταρχική θέση και η Βιρμανία στον τομέα αυτόν κατέχει ένα θλιβερό ρεκόρ. Αυτά είναι ζητήματα που ασφαλώς πρέπει να απασχολήσουν τη διεθνή κοινότητα διότι η κατάσταση όχι μόνο δεν βελτιώνεται, αλλά συνεχώς χειροτερεύει. Για τους λόγους αυτούς, υπάρχει ανάγκη να μεσολαβήσει το Συμβούλιο Ασφαλείας του ΟΗΕ.
<SPEAKER ID="181" LANGUAGE="" NAME="Proinsias De Rossa," AFFILIATION="εξ ονόματος της Ομάδας PSE">
<P>
Παρά τις έως τώρα διπλωματικές μας προσπάθειες, καμία από τις προϋποθέσεις που ετέθησαν από την έκτη υπουργική σύνοδο του ASEM στη Ιρλανδία πέρυσι, συμπεριλαμβανομένης της αποφυλάκισης της Aung San Suu Kyi ως ελάχιστης προϋπόθεσης, δεν έχει εκπληρωθεί από τη δικτατορία της Βιρμανίας. Ενώ αποφυλακίστηκαν ορισμένοι πολιτικοί κρατούμενοι, 1.000 παραμένουν ακόμη προφυλακισμένοι και πολιτικοί ηγέτες συνεχίζουν να καταδικάζονται σε βάναυσες ποινές κάθειρξης, ορισμένοι μέχρι και 106 χρόνια. Η καταναγκαστική εργασία συνεχίζεται, παρά τις συμφωνίες με τη ΔΟΕ.
<P>
Πρέπει να εντείνουμε τις διπλωματικές μας ενέργειες σε σχέση με τη Βιρμανία απαγορεύοντας τις επενδύσεις ή τα δάνεια σε όλες τις κρατικές εταιρείες και όχι μόνο σε όσες έχει ήδη επιβληθεί απαγόρευση. Πρέπει να αρνηθούμε να δεχτούμε ως νόμιμο οποιοδήποτε αποτέλεσμα του Εθνικού Συνεδρίου, αν δεν ικανοποιούνται οι προϋποθέσεις που τέθηκαν πέρυσι από τους υπουργούς της ASEM. Τέλος, πρέπει να αρχίσουμε μία σοβαρή εκστρατεία στα Ηνωμένα Έθνη για κυρώσεις κατά της Βιρμανίας. 
<SPEAKER ID="182" LANGUAGE="CS" NAME="Jaromír Kohlíček," AFFILIATION="εξ ονόματος της Ομάδας GUE/NGL">
<P>
   Κυρίες και κύριοι, η Μυανμάρ, δηλαδή η Βιρμανία, έτσι δεν είναι; Πριν από αρκετά χρόνια, αυτή ήταν περίπου η αντίδραση ενός από τους συναδέλφους μου στην ανακοίνωση τύπου σχετικά με τα νέα για την ανακάλυψη νέων κοιτασμάτων φυσικού αερίου στην ηπειρωτική υφαλοκρηπίδα αυτής της χώρας της Νότιας Ασίας. Η Μυανμάρ αυτή τη στιγμή τελεί υπό την επιβολή κυρώσεων από την ΕΕ και τον ΟΗΕ. Αυτό που είναι ενδιαφέρον είναι ότι στην έκθεσή του, την οποία έχουμε λάβει, ο Sergio Vieira de Mello διαμαρτύρεται για τις προσπάθειες της στρατιωτικής κυβέρνησης να διαφυλάξει τον ρόλο του στρατού στο προσφάτως συνταχθέν σύνταγμα.
<P>
Κυρίες και κύριοι, δεν ακούσατε λάθος· το 2005, μια από τις σφοδρότερα επικριθείσες πτυχές της κατάστασης στη Μυανμάρ είναι ο ρόλος του Στρατού στην καθημερινή ζωή και η φυλάκιση εκατοντάδων ανθρώπων λόγω των πολιτικών αντιλήψεών τους. Ωστόσο, αν οποιοσδήποτε από εσάς είχε σκεφτεί ότι θα μπορούσαμε να μιλήσουμε για την Τουρκία ή το Αφγανιστάν, θα κάνατε λάθος. Τέτοια πράγματα επικρίνονται στην Τουρκία τόσο προσεκτικά ως εάν μιλούσαμε για τις Ηνωμένες Πολιτείες. Στην περίπτωση της Μυανμάρ, αναφερόμαστε στη βία ως αφόρητη, και το ίδιο ισχύει και για τη μεταχείριση των εθνοτικών μειονοτήτων. Όσον αφορά το Αφγανιστάν χανόμαστε με τις λέξεις. Γιατί να μην αρχίσουμε ενταξιακές συνομιλίες με τη Μυανμάρ και να δημιουργήσουμε μια ζώνη ελευθέρων συναλλαγών, όπως ακριβώς κάνουμε με την Τουρκία; Ακούγεται τρελό; Αν, ναι, τότε δεν είμαστε τίποτε άλλο παρά ένα μάτσο απατεώνες, που εφαρμόζουμε διαφορετικά πρότυπα σε διαφορετικές χώρες. Παρακαλώ μην το παίρνετε στραβά, αλλά δεν θα ψηφίσω υπέρ ενός τέτοιου ψηφίσματος. 
<SPEAKER ID="183" LANGUAGE="PL" NAME="Urszula Krupa," AFFILIATION="εξ ονόματος της Ομάδας IND/DEM">
<P>
   Κύριε Πρόεδρε η σημερινή συζήτηση για τις παραβιάσεις των ανθρωπίνων δικαιωμάτων επικεντρώνεται σε ένα από τα ηγετικά καθεστώτα της Ασίας Η Ένωση της Μυανμάρ, προηγουμένως γνωστή με το όνομα Βιρμανία, μας είναι γνωστή από τις εικόνες εξαιρετικών βουδιστικών ναών και χρυσοστόλιστων μεγαλοπρεπών ανακτόρων. Ωστόσο, η τραγική μοίρα που αντιμετωπίζουν χιλιάδες πολίτες της χώρας συγκαλύπτεται. Εκεί, τα ανθρώπινα δικαιώματα παραβιάζονται βάναυσα, και χιλιάδες άνθρωποι είτε εκτίουν ποινές φυλάκισης μετά την καταδίκη τους και τη δίωξή τους για αντιπολιτευτικές δραστηριότητες στο καθεστώς, είτε υποβάλλονται σε καταναγκαστικά έργα. Τα παιδιά, ακόμη και 11 ετών αναγκάζονται να υπηρετούν στρατιωτική θητεία, και η πλειονότητα των πολιτών ζουν με λιγότερο από ένα δολάριο ΗΠΑ την ημέρα. Στερούνται επίσης πρόσβασης σε υγειονομική περίθαλψη, γεγονός το οποίο οξύνει τα προβλήματα που αντιμετωπίζουν πολλά άτομα που έχουν μολυνθεί με τον ιό HIV.
<P>
Η Βιρμανία κατατάσσεται στην 190ή θέση όσον αφορά την ποιότητα της ιατροφαρμακευτικής περίθαλψης στη χώρα. Στη Βιρμανία δεν υπάρχει πρόσβαση στο Διαδίκτυο. Έως πρόσφατα οι παραβολικές δορυφορικές κεραίες απαγορεύονταν, ενώ οι πολίτες της χώρας δεν είχαν το δικαίωμα εισόδου στα λίγα ξενοδοχεία όπου οι ξένοι είχαν πρόσβαση στο ξένο Τύπο.
<P>
Όλες οι κρατικές δομές διαλύθηκαν μετά τα πραξικοπήματα του 1962 και του 1988 και η εξουσία κατελήφθη από το Κρατικό Συμβούλιο Αποκατάστασης του Νόμου και της Τάξης. Κατά ειρωνική σύμπτωση, το τελευταίο υπήρξε υπεύθυνο για την εγκαθίδρυση ενός εκ των πλέον αιμοσταγών καθεστώτων στον κόσμο. Παρότι το 1990 είχε εκλεγεί ένα δημοκρατικό κοινοβούλιο, ακόμη δεν έχει αναλάβει τα καθήκοντά του.
<P>
Η χούντα των στρατηγών αγνοεί τις παρεμβάσεις των διεθνών οργανισμών,είτε αυτές έχουν αναληφθεί από τα Ηνωμένα Έθνη είτε από οργανώσεις ανθρωπίνων δικαιωμάτων και εργατικές οργανώσεις. Υπάρχουν πολλά αναπάντητα ερωτήματα που περιβάλλουν την ύπαρξη καθεστώτων και ολοκληρωτισμού αυτού του είδους. Τα προβλήματα που αφορούν όχι μόνο τον τρόπο με τον οποίο ασκείται η εξουσία από ψυχοπαθείς που εκμεταλλεύονται αυτούς που είναι ασθενέστεροι από τους ίδιους, αλλά επίσης και τις δυσκολίες που προκύπτουν στην παροχή κάθε είδους βοήθειας. Η τελευταία είναι ένα θέμα επειδή ο πληθυσμός της χώρας, ο οποίος σε κάθε περίπτωση υποφέρει από διώξεις και ακραία φτώχεια, πλήττεται σκληρότερα από οιοδήποτε εμπάργκο. Το μεγαλύτερο μέρος της οικονομικής βοήθειας που χορηγείται καταλήγει στις τσέπες του καθεστώτος. Η στρατιωτική χούντα στη Βιρμανία/Μυανμάρ χρησιμοποιεί το 40% των εσόδων της για να συντηρήσει ή να επεκτείνει τον στρατό της, ο οποίος είναι ήδη πολυάριθμος παρότι η χώρα δεν βρίσκεται σε πόλεμο με κανένα.
<P>
Ζητούμε λοιπόν την απελευθέρωση της Aung San Suu Kyi και των άλλων ηγετών της αντιπολίτευσης, να επιτραπεί στην Εθνική Λίγκα για τη Δημοκρατία να συνεχίσει εκ νέου το έργο της και να χορηγηθεί ανθρωπιστική βοήθεια, προλαμβάνοντας έτσι τις θρησκευτικές διώξεις και την καταστροφή του βιρμανικού λαού και των εθνικών μειονοτήτων. 
<SPEAKER ID="184" LANGUAGE="EN" NAME="Danuta Hübner," AFFILIATION="μέλος της Επιτροπής">
<P>
Σε αυτό το πλαίσιο, επιτρέψτε μου να δώσω έμφαση στο ότι η Επιτροπή συνεχίζει να ζητεί την άνευ όρων αποφυλάκιση της Aung San Suu Kyi και άλλων πολιτικών ηγετών που παραμένουν υπό κράτηση. Στο παρελθόν η Επιτροπή διατηρούσε επαφές με τους περισσότερους από τους ηγέτες του Shan που έχουν τώρα καταδικαστεί, και δεν χρειάζεται να αναφέρουμε ότι η διεξαγωγή αυτών των πολιτικά κατευθυνόμενων δικών ήταν απαράδεκτη σύμφωνα με τα δημοκρατικά και τα νομικά πρότυπα.
<P>
Η Επιτροπή συνεχίζει να ζητεί από το καθεστώς να συμμετάσχει σε έναν πραγματικό διάλογο με όλους τους πολιτικούς παράγοντες, συμπεριλαμβανομένης της Εθνικής Λίγκας για τη Δημοκρατία (NLD) και των εθνοτικών ομάδων. Είμαστε πεπεισμένοι ότι μόνον ένας διαφανής και εποικοδομητικός διάλογος ανάμεσα στους νόμιμους ενδιαφερόμενους μπορεί να οδηγήσει σε εθνική συμφιλίωση και επάνοδο στη δημοκρατία. Ενδεχομένως, το καθεστώς θα είναι συνεπές στον οδικό του χάρτη. Πιθανώς να ολοκληρώσει τυπικά το Εθνικό Συνέδριο αργότερα εντός του έτους και να διοργανώσει δημοψήφισμα για το σχέδιο Συντάγματος το 2006. Το αποτέλεσμα σίγουρα θα υπολείπεται των προσδοκιών μας για πραγματική δημοκρατία. Θα πρέπει, ωστόσο, να θεωρηθεί ένα μικρό βήμα προς τη σωστή κατεύθυνση.
<P>
Η Βιρμανία/Μυανμάρ είναι εν μέρει απομονωμένη από τον δυτικό κόσμο και εν μέρει απομονωμένη αφ’ εαυτής. Ωστόσο, πρέπει να κατανοήσουμε ότι η χώρα συνεχίζει να απολαμβάνει μία ζώνη άνεσης στην περιοχή, ιδίως σε σύγκριση με τους γείτονές της. Υπάρχει ένας βαθμός αλληλεγγύης εντός του Συνδέσμου Κρατών Νοτιοανατολικής Ασίας (ASEAN), παρά τις θέσεις των ανεξάρτητων πολιτικών ηγετών στην ASEAN. Επισημαίνω τα εν λόγω θέματα επειδή είναι ενδεικτικά του δύσκολου πλαισίου στο οποίο λειτουργούμε.
<P>
Χωρίς καμία αμφιβολία, θα πρέπει να διατρανώσουμε την ανησυχία μας για τον λαό της χώρας. Η ΕΕ καλείται να βοηθήσει τον λαό της Βιρμανίας/Μυανμάρ. Η Επιτροπή, ως εκ τούτου, στηρίζει σθεναρά μια σημαντική αύξηση της ανθρωπιστικής βοήθειας και συνδρομής. Η Επιτροπή έχει την άποψη ότι η κοινή μας θέση αντικατοπτρίζει γενικά το τι πρέπει να κάνουμε. Θα πρέπει να συνεχίσουμε να εκφράζουμε τις επικρίσεις της Ένωσης για τα μέλη της χούντας και των πολιτικών που ακολουθούνται από το καθεστώς. Αυτό μπορεί να επιτευχθεί μόνον αν συνεχίσουμε τη συμφωνηθείσα πολιτική της ΕΕ διατηρώντας ανοιχτούς τους διαύλους επικοινωνίας και χρησιμοποιώντας υψηλού επιπέδου συναντήσεις ASEM και EΕ-ASEAN ή τα περιθώρια τέτοιων συναντήσεων.
<P>
Πριν από έναν χρόνο, τον Οκτώβριο του 2004, ενισχύσαμε την κοινή θέση της ΕΕ. Εισαγάγαμε μία πιο συνολική απαγόρευση χορήγησης θεώρησης και απαγορεύσαμε τη στήριξη για διεθνή χρηματοδότηση. Οποιαδήποτε περαιτέρω αλλαγή στην κοινή θέση –εκτός από το γεγονός ότι θα χρειαστούμε τη συμφωνία όλων των εταίρων– θα πρέπει να διασφαλίζει τη νομιμότητα ενός τέτοιου μέτρου βάσει του διεθνούς δικαίου και να διασφαλίσουμε ότι ο λαός της Βιρμανίας/Μυανμάρ δεν έγινε το θύμα. Ο λαός της Βιρμανίας/Μυανμάρ δεν πρέπει να πληρώσει δύο φορές: πρώτα επειδή ζει κάτω από ένα καταπιεστικό καθεστώς και έπειτα ως αποτέλεσμα των οικονομικών κυρώσεων που επιβλήθηκαν από τη Δύση.
<P>
Εν συνεχεία υπάρχει το ερώτημα του αν θα πρέπει το Συμβούλιο Ασφαλείας των Ηνωμένων Εθνών να συζητήσει το θέμα της Βιρμανίας. Οι περισσότεροι από εμάς έχουν δει την πρόσφατη έκθεση, που υπογράφηκε από τον Vaclav Havel και τον Αρχιεπίσκοπο Desmond Tutu. Η έκθεση καταλήγει ότι το Συμβούλιο Ασφαλείας των Ηνωμένων Εθνών θα πρέπει να μελετήσει το θέμα της Βιρμανίας/Μυανμάρ. Ωστόσο γνωρίζουμε όλοι ότι θα αποδειχθεί ιδιαίτερα δύσκολο να εγκριθεί οποιοδήποτε ψήφισμα σχετικά με το εν λόγω θέμα, λόγω της απροθυμίας ορισμένων μόνιμων μελών, ιδίως της Κίνας.
<SPEAKER ID="185" LANGUAGE="" NAME="Πρόεδρος. –" AFFILIATION="">
<SPEAKER ID="186" LANGUAGE="" NAME="Πρόεδρος. –" AFFILIATION="(Για τα αποτελέσματα των ψηφοφοριών και συναφείς λεπτομέρειες:βλ. συνοπτικά πρακτικά)">
<SPEAKER ID="187" LANGUAGE="" NAME="" AFFILIATION="- Σχετικά με την παράγραφο 11">
<SPEAKER ID="188" LANGUAGE="" NAME="James Elles (PPE-DE ). –" AFFILIATION="(ΕΝ)">
<SPEAKER ID="189" LANGUAGE="" NAME="Πρόεδρος. –" AFFILIATION="">
<P>
   Κύριε Elles, αυτό δεν ήταν η προφορική τροπολογία που μου διαβίβασαν οι αρμόδιες υπηρεσίες. Είχα την εντύπωση ότι καταρχάς είχατε μια πρώτη τροπολογία για την παράγραφο 11, με μια επιπλέον σειρά προφορικών τροπολογιών μετά από αυτή. 
<SPEAKER ID="190" LANGUAGE="EN" NAME="James Elles (PPE-DE ). –" AFFILIATION="">
<P>
   Κύριε Πρόεδρε, ναι, αυτό σχετιζόταν με τις αιτιολογικές σκέψεις. Η παράγραφος 11 θα πρέπει να αναφέρει «πέντε» σημεία διέλευσης αντί για «τέσσερα», καθώς έτσι θα είμαστε ενήμεροι σχετικά με τα γεγονότα ως έχουν σήμερα. 
<SPEAKER ID="191" LANGUAGE="" NAME="" AFFILIATION="(Το Σώμα εγκρίνει την προφορική τροπολογία)">
<SPEAKER ID="192" LANGUAGE="EN" NAME="James Elles (PPE-DE ). –" AFFILIATION="">
<P>
   Κύριε Πρόεδρε, ψηφίζουμε για ένα ιδιαίτερα λεπτό θέμα. Προτείνουμε όπου η αιτιολογική σκέψη αναφέρει «η βορειοδυτική μεθοριακή επαρχία του Πακιστάν, του Αφγανιστάν, της Ινδίας και του Κασμίρ», θα πρέπει τώρα να διατυπωθεί ως εξής: «στην περιοχή του Κασμίρ, της βορειοδυτικής μεθοριακής επαρχίας του Πακιστάν, του Αφγανιστάν και της Ινδίας». Αυτό είναι το κείμενο που προτείνουμε και μοιάζει, πράγματι, πολύ με το κείμενο της Ομάδας PSE που ακολουθεί. 
<SPEAKER ID="193" LANGUAGE="EN" NAME="Catherine Stihler (PSE ). –" AFFILIATION="">
<P>
   Κύριε Πρόεδρε, η κ. Gill είπε πριν αποχωρήσει ότι η Ομάδα PSE θα στηρίξει την προφορική τροπολογία του κ. Elles επειδή μοιάζει πολύ με τη δική της. 
<SPEAKER ID="194" LANGUAGE="EN" NAME="Elizabeth Lynne (ALDE )." AFFILIATION="">
<P>
   Kύριε Πρόεδρε, προσπαθούμε όλοι να αντιμετωπίσουμε το ίδιο θέμα σχετικά με την αναφορά του Κασμίρ. Προσπαθούμε να βρούμε μία διατύπωση για να αντιμετωπίσουμε το θέμα: αν θα το ονομάσουμε τμήμα του Κασμίρ που ελέγχεται από το Πακιστάν ή τμήμα του Κασμίρ που ελέγχεται από την Ινδία, όπως έχω προτείνει. Αλλά μπορώ ευχαρίστως να δεχτώ την προφορική τροπολογία της Ομάδας PPE-DE. 
<SPEAKER ID="195" LANGUAGE="" NAME="Πρόεδρος. –" AFFILIATION="">
<SPEAKER ID="196" LANGUAGE="FR" NAME="Jaromír Kohlíček (GUE/NGL ). –" AFFILIATION="">
<SPEAKER ID="197" LANGUAGE="" NAME="Πρόεδρος. –" AFFILIATION="(Το Σώμα εγκρίνει την προφορική τροπολογία)">
<P>
   Στην πραγματικότητα, πιστεύω ότι η διατύπωση που πρότειναν από κοινού ο κ. Elles, η κ. Stihler και η κ. Lynne είναι αρκετά σαφής: μιλούμε για τη μεθοριακή επαρχία των βορειοδυτικών συνόρων του Πακιστάν, του Αφγανιστάν, της Ινδίας και, ιδιαίτερα, την περιοχή του Κασμίρ. Η διατύπωση δεν λέγει ότι το Κασμίρ είναι στη χώρα που αναφέρατε. Πιστεύω ότι αυτό είναι αρκετά σαφές.
<SPEAKER ID="198" LANGUAGE="EN" NAME="James Elles (PPE-DE ). –" AFFILIATION="">
<P>
   Κύριε Πρόεδρε, από τη διερμηνεία που ακούσαμε, διαβάζατε πράγματι την τροπολογία της Σοσιαλιστικής Ομάδας αντί εκείνη της Ομάδας PPE-DE. Θα ήθελα να είμαι σαφής στο ότι ψηφίσαμε επί της τροπολογίας της Ομάδας PPE-DE και τότε θα είμαστε ευχαριστημένοι σε αυτή την πτέρυγα του Σώματος και, πιστεύω, και στην άλλη πτέρυγα επίσης. 
<SPEAKER ID="199" LANGUAGE="" NAME="Πρόεδρος. –" AFFILIATION="">
<SPEAKER ID="200" LANGUAGE="" NAME="" AFFILIATION="- Πριν από την έναρξη της ψηφοφορίας">
<SPEAKER ID="201" LANGUAGE="ES" NAME="Miguel Ángel Martínez Martínez (PSE ). –" AFFILIATION="">
<P>
   Κύριε Πρόεδρε, αναφορικά με το επόμενο θέμα, αυτό που κάνουμε στην πραγματικότητα είναι ότι υποστηρίζουμε την πρόταση του εισηγητή, κ. Wijkman, εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, να αναβληθεί η ψηφοφορία. Εμείς, στη Σοσιαλιστική Ομάδα στο Ευρωπαϊκό Κοινοβούλιο, υποστηρίζουμε αυτήν την πρόταση.
<P>
Αναφορικά με την έκθεση της κ. Martens, επιμένω ότι η ψηφοφορία πρέπει να αναβληθεί μέχρι την επόμενη περίοδο συνόδου στις Βρυξέλλες. Το λέω αυτό από σεβασμό προς την κ. Martens ως εισηγήτρια και, φυσικά, από σεβασμό για τη σημασία του θέματος.
<P>
Πιστεύω ότι είναι σκανδαλώδες να εγκριθεί μόνο με 79 ψήφους, με 79 παρόντες βουλευτές. Δεν καταλαβαίνω πώς η κ. Martens μπορεί να πιστεύει ότι αυτό ενισχύει τη θέση της, ή τη θέση του Κοινοβουλίου. Αν ήμουν εγώ εισηγητής, δεν θα το πίστευα καθόλου.
<SPEAKER ID="202" LANGUAGE="DE" NAME="Bernd Posselt (PPE-DE ). –" AFFILIATION="">
<P>
   Κύριε Πρόεδρε, τάσσομαι κατηγορηματικά κατά της αναβολής της ψηφοφορίας. Θέλω επίσης να καταστήσω σαφές ότι ο κ. Wijkman δεν μιλούσε εξ ονόματος της Ομάδας του, και τώρα το διευκρίνισα. Η ίδια η κ. Martens τάσσεται υπέρ της ψηφοφορίας επί της έκθεσής της. Επομένως, το σκανδαλώδες δεν είναι ότι 79 ψήφοι αρκούν για την έγκρισή της, αλλά ότι οι άλλοι δεν είναι παρόντες. Θα ψηφίσουν όσοι είναι παρόντες, και αυτό είναι το σωστό. 
<SPEAKER ID="203" LANGUAGE="NL" NAME="Maria Martens (PPE-DE )," AFFILIATION="εισηγήτρια">
<SPEAKER ID="204" LANGUAGE="" NAME="Πρόεδρος. –" AFFILIATION="(Το Σώμα απορρίπτει την αίτηση για αναβολή της ψηφοφορίας)">
<SPEAKER ID="205" LANGUAGE="" NAME="" AFFILIATION="- Πριν από την ψηφοφορία επί της έκθεσης">
<SPEAKER ID="206" LANGUAGE="FR" NAME="Miguel Angel Martínez Martínez (PSE ). –" AFFILIATION="">
<P>
   Κύριε Πρόεδρε, απευθύνομαι στο Σώμα, αλλά και στον κ. Posselt: στα συνοπτικά πρακτικά της συνεδρίασης, θα φαίνεται ότι σε δύο περιπτώσεις, ο κ. Wijkman είπε ότι μιλούσε εξ ονόματος της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών. Ο κ. Posselt δεν ήταν ίσως παρών. Εμείς ήμασταν εδώ· ακούσαμε τον κ. Wijkman. Δεδομένου ότι, κατά συνέπεια, υπάρχει εδώ κάποιο πρόβλημα, εγώ θα υποστηρίξω την ίδια θέση που είχαμε τηρήσει προηγουμένως: αυτήν τη στιγμή δεν πρόκειται πλέον για 79 ψήφους, αλλά για 72. 
<SPEAKER ID="207" LANGUAGE="" NAME="Πρόεδρος. –" AFFILIATION="">
<P>
   Πιστεύω ότι ο κ. Posselt ήταν στην αίθουσα όταν μιλούσε ο εισηγητής. Θα του δώσω αμέσως τον λόγο. Κύριε Posselt, είστε νομίζω αντίθετος με την αναβολή της ψηφοφορίας. 
<SPEAKER ID="208" LANGUAGE="DE" NAME="Bernd Posselt (PPE-DE ). –" AFFILIATION="">
<SPEAKER ID="209" LANGUAGE="" NAME="Πρόεδρος. –" AFFILIATION="">
<SPEAKER ID="210" LANGUAGE="FR" NAME="Françoise Grossetête (PPE-DE ). –" AFFILIATION="">
<P>
   Κύριε Πρόεδρε, ήθελα απλώς να επιβεβαιώσω αυτό που είπε ο συνάδελφός μου, ο κ. Posselt. Η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών επιθυμεί τη διεξαγωγή της ψηφοφορίας. 
<SPEAKER ID="211" LANGUAGE="EN" NAME="Mάριος Ματσάκης (ALDE ). –" AFFILIATION="">
<P>
   Κύριε Πρόεδρε, δεν επιθυμώ να μιλήσω υπέρ της ψηφοφορίας σήμερα. Ήθελα απλώς να επιστήσω την προσοχή του Σώματος στο ότι δεν θέλουμε να δημιουργήσουμε μία χαμένη κοινοβουλευτική περίοδο την Πέμπτη το απόγευμα, ως αποτέλεσμα του να λέμε πως οτιδήποτε φαίνεται να είναι σημαντικότερο από άλλα πράγματα μπορεί να αναβληθεί για μία μελλοντική ημερομηνία. Δεν αντιτίθεμαι, δεν έχω απόλυτες απόψεις για το θέμα και σίγουρα δεν θέλω να αναστατώσω τον καλό μου φίλο κ. Martínez, αλλά υπάρχει κίνδυνος να δημιουργήσουμε κατώτερης και ανώτερης σημασίας θέματα. 
<SPEAKER ID="212" LANGUAGE="" NAME="Πρόεδρος. –" AFFILIATION="(Το Σώμα απορρίπτει την αίτηση για αναβολή της ψηφοφορίας)">
<SPEAKER ID="213" LANGUAGE="" NAME="" AFFILIATION="">
<SPEAKER ID="214" LANGUAGE="EN" NAME="David Martin (PSE )," AFFILIATION="γραπτώς">
<P>
   H Aναπτυξιακή Στρατηγική για την Αφρική έρχεται ύστερα από την πρωτοβουλία του Ηνωμένου Βασιλείου «Επιτροπή για την Αφρική» και σκοπεύει να εισαγάγει ένα ενιαίο πλαίσιο για τη διαχείριση των σχέσεων μεταξύ της ΕΕ και της Αφρικής. Η εν λόγω στρατηγική είναι ιδιαίτερα σημαντική υπό το πρίσμα της δέσμευσης της ΕΕ να πετύχει τους Αναπτυξιακούς Στόχους της Χιλιετίας. Από αυτήν την άποψη, πιστεύω ότι η ανακοίνωση μπορούσε να είναι πιο δυναμική και ισχυρή. Η Επιτροπή δεν με έχει πείσει με την εν λόγω έκθεση ότι είναι σε θέση να κινητοποιήσει κονδύλια και πολιτική στήριξη στην κλίμακα που είναι απαραίτητη για να εκπληρωθούν οι Αναπτυξιακοί Στόχοι της Χιλιετίας. 
<SPEAKER ID="215" LANGUAGE="" NAME="" AFFILIATION="">
<SPEAKER ID="216" LANGUAGE="EN" NAME="David Martin, (PSE )," AFFILIATION="γραπτώς">
<SPEAKER ID="217" LANGUAGE="" NAME="Πρόεδρος. –" AFFILIATION="(Η συνεδρίαση λήγει στις 18.20)">
