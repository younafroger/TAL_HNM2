<CHAPTER ID="015">
Διάταξη των εργασιών
<SPEAKER ID="020" NAME="Πρόεδρος">
Το τελικό σχέδιο της ημερήσιας διάταξης για την τρέχουσα περίοδο συνόδου, όπως καθορίστηκε από τη Διάσκεψη των Προέδρων κατά τη συνεδρίασή της την Πέμπτη 8 Νοεμβρίου, σύμφωνα με τα άρθρα 130 και 131 του Κανονισμού, σας έχει διανεμηθεί. Έχουν ζητηθεί οι ακόλουθες τροποποιήσεις του σχεδίου ημερήσιας διάταξης:
<P>
Τρίτη:
<P>
" Ομάδα της Συμμαχίας Φιλελευθέρων και Δημοκρατών για την Ευρώπη ζήτησε να τοποθετηθεί στην ημερήσια διάταξης του απογεύματος της Τρίτης, μετά την έκθεση του κ. Leinen, μια δήλωση του Συμβουλίου και της Επιτροπής σχετικά με τα ναυτικά ατυχήματα στη Μαύρη Θάλασσα, παρατείνοντας αντιστοίχως την απογευματινή συνεδρίαση ώς τις 18.30. Αυτό σημαίνει ότι οι ερωτήσεις προς την Επιτροπή δεν θα ξεκινήσουν πριν από τις 18.30 και ως εκ τούτου θα διαρκέσουν μισή ώρα λιγότερο.
<P>
Ποιος θέλει να λάβει τον λόγο υπέρ της πρότασης;
<P>
Αν δεν επιθυμεί κανείς να λάβει τον λόγο για να επιχειρηματολογήσει υπέρ ή κατά της πρότασης, το θέμα λήγει εδώ.
<P>
(Το Σώμα απορρίπτει την πρόταση)
<P>
Τετάρτη:
<P>
" Ομάδα των Πρασίνων / Ευρωπαϊκή Ελεύθερη Συμμαχία ζητεί να συμπεριληφθεί και να συζητηθεί μαζί με την έκθεση του κ. Obiols i Germà και του κ. Tannock μια δήλωση του Συμβουλίου και της Επιτροπής σχετικά με την κατάσταση στη Γεωργία, παρατείνοντας έτσι την απογευματινή συνεδρίαση έως τις 18.30 και μειώνοντας κατά μισή ώρα τη διάρκεια των ερωτήσεων προς το Συμβούλιο. Ζητούν επίσης η συζήτηση σχετικά με τη Γεωργία να ολοκληρωθεί με την κατάθεση προτάσεων ψηφισμάτων και η ψηφοφορία επί του θέματος να διενεργηθεί κατά την περίοδο συνόδου του Νοεμβρίου στις Βρυξέλλες.
<P>
Ποιος επιθυμεί να λάβει τον λόγο υπέρ της πρότασης;
<SPEAKER ID="021" NAME="Daniel Cohn-Bendit" AFFILIATION="Verts/ALE">
(DE) Κύριε Πρόεδρε, δεν χρειάζεται να δώσω πολλές εξηγήσεις: είναι ξεκάθαρο σε όλους τι συμβαίνει στη Γεωργία, και είναι σαφές ότι πρέπει να συμπεριλάβουμε τη Γεωργία κατά τη συζήτηση της πολιτικής γειτονίας. Αυτό πρέπει να καθοριστεί εκ των προτέρων, έτσι ώστε το Συμβούλιο να γνωρίζει πώς ακριβώς έχει η κατάσταση. Τότε πρέπει να προχωρήσουμε νηφάλια στην κατάρτιση ενός ψηφίσματος, καθότι πιστεύω ότι είναι σημαντικό να καταρτίσει το Ευρωπαϊκό Κοινοβούλιο ένα σαφές ψήφισμα σχετικά με τα γεγονότα στη Γεωργία, το οποίο στη συνέχεια πρέπει να υιοθετηθεί στις Βρυξέλλες. Αυτή είναι η ενδεδειγμένη τυπική διαδικασία και ευελπιστώ ότι όλοι οι συνάδελφοι θα συμφωνήσουν επ' αυτού, έτσι ώστε να μπορέσουμε να την ακολουθήσουμε.
<SPEAKER ID="022" NAME="Πρόεδρος">
Αυτή ήταν η αιτιολόγηση. Ποιος επιθυμεί να μιλήσει υπέρ της πρότασης ψηφίσματος;
<SPEAKER ID="023" NAME="Hannes Swoboda" AFFILIATION="PSE">
(DE) Κύριε Πρόεδρε, we θέλουμε να υποστηρίξουμε αυτή την πρόταση για έναν πολύ σημαντικό λόγο. " Επανάσταση των Ρόδων στη Γεωργία συνοδευόταν από πολλά θετικά στοιχεία, ιδίως μετά το καθεστώς Σεβαρτνάντζε. Τώρα υπάρχει έντονος κίνδυνος καταστροφής αυτής της αναμφίλεκτης επιτυχίας, εάν δεν αντιμετωπιστούν οι επικρίσεις της αντιπολίτευσης.
<P>
Μια πρωτοβουλία του Ευρωπαϊκού Κοινοβουλίου θα μπορούσε να βοηθήσει τον Πρόεδρο Σαακασβίλι να επανέλθει στον σωστό δρόμο, δηλαδή να ξεκινήσει διάλογο με την αντιπολίτευση.
<P>
Θέλω δε να σας ζητήσω, κύριε Πρόεδρε, να διατηρήσετε επαφή με την Πρόεδρο του Κοινοβουλίου, η οποία είναι εξίσου δραστήρια στη χώρα της, και να προσπαθήσετε να πείσετε και την ίδια να ακολουθήσει την οδό του διαλόγου. Αυτή είναι η ουσία της συγκεκριμένης συζήτησης, καθώς και του ψηφίσματος, και γι' αυτό την υποστηρίζω ολόψυχα.
<P>
(Το Σώμα εγκρίνει την πρόταση)
<SPEAKER ID="025" NAME="Alfonso Andria" AFFILIATION="ALDE">
(IT) Κύριε Πρόεδρε, κυρίες και κύριοι, οφείλω να ζητήσω συγγνώμη. Είχα ζητήσει να λάβω τον λόγο προηγουμένως και, παρά το γεγονός ότι σηκώθηκα όρθιος και έκανα νόημα αρκετές φορές, δεν μου δόθηκε η ευκαιρία να μιλήσω. Θέλω απλώς να καταλάβω κάτι. Σκόπευα, εξ ονόματος της Ομάδας της Συμμαχίας Φιλελευθέρων και Δημοκρατών για την Ευρώπη, να ζητήσω να προβούν το Συμβούλιο και η Επιτροπή σε δηλώσεις σχετικά με την καταστροφή στη Μαύρη Θάλασσα. Χωρίς να ακουστούν απόψεις υπέρ και κατά της πρότασης, δεν είμαι σίγουρος τι ακριβώς αποφασίστηκε εν τέλει. Όπως προανέφερα, αυτή ήταν η πρόθεσή μου, και είχα κάνει σχετικό σήμα. Πρόθεσή μου ήταν να απευθύνω το εξής αίτημα στον Πρόεδρο του Σώματος: να πραγματοποιηθεί δήλωση του Συμβουλίου και της Επιτροπής σχετικά με την καταστροφή στη Μαύρη Θάλασσα. Ζητώ απλώς να μου διευκρινιστεί τι αποφάσισε τελικά να πράξει το Κοινοβούλιο.
<SPEAKER ID="026" NAME="Πρόεδρος">
Κύριε Andria, ακούστε με, σας παρακαλώ. Ζήτησα πολύ ξεκάθαρα τις παρεμβάσεις βουλευτών οι οποίοι επιθυμούσαν να αιτιολογήσουν αυτή την πρόταση. Δεν υπήρξε καμία απάντηση. Επιπλέον, εκείνη τη στιγμή δεν ήταν παρόντες στην αίθουσα οι υπεύθυνοι για τη διαχείριση της διαδικασίας. Κοίταξα γύρω μου πολύ προσεκτικά, και δεν ακούστηκε καμία απολύτως παρέμβαση, είτε για την αιτιολόγηση είτε για την υποστήριξη της πρότασης, οπότε το Σώμα αποφάσισε ότι δεν ήταν αναγκαίο να μιλήσει κανείς κατά της πρότασης εφόσον δεν ήταν δικαιολογημένη. Όσοι βρισκόμασταν εδώ στο Προεδρείο συμφωνήσαμε, όπως και η Ολομέλεια, ότι ως εκ τούτου η πρόταση εκπίπτει και δεν περιλαμβάνεται πλέον στην ημερήσια διάταξη. Συνεπώς, παρακαλώ να προχωρήσουμε τώρα στη διαδικασία, σύμφωνα με την απόφαση που μόλις ελήφθη.
<SPEAKER ID="027" NAME="Alfonso Andria" AFFILIATION="ALDE">
(IT) Κύριε Πρόεδρε, κυρίες και κύριοι, επιτρέψτε μου, σας παρακαλώ, να εξηγήσω. Στάθηκα όρθιος και έκανα σήμα, ακόμη και λεκτικά, όμως ο Πρόεδρος μου έκανε νόημα να σταματήσω. Σηκώθηκα επανειλημμένως από το έδρανό μου. Σας παρακαλώ να συμπεριλάβετε αυτή την πρωτοβουλία στην ημερήσια διάταξη και να μεριμνήσετε ώστε το Συμβούλιο και η Επιτροπή να προβούν σε δήλωση. Εν πάση περιπτώσει, στην αρχή της συνεδρίασης, ο Πρόεδρος δήλωσε ότι είχε κατατεθεί σχετικό αίτημα της Ομάδας της Συμμαχίας Φιλελευθέρων και Δημοκρατών για την Ευρώπη.
<P>
Δεν αντιλαμβάνομαι γιατί να μην μπορούμε να διεξαγάγουμε μια συζήτηση απλώς και μόνον επειδή το σχετικό αίτημα αγνοήθηκε τυχαία. Ζήτησα να λάβω τον λόγο, κανείς δεν το πρόσεξε, μάλιστα σηκώθηκα ακόμη και από το έδρανό μου.
<SPEAKER ID="028" NAME="Πρόεδρος">
Κανείς εδώ στην Ολομέλεια δεν το πρόσεξε, γι' αυτό σας είπα ό,τι είπα προηγουμένως. Εντούτοις, αν νομίζετε ότι είναι αναγκαίο, ευχαρίστως να ψηφίσουμε επί της πρότασης.
<P>
Ο Πρόεδρος της Ομάδας της Συμμαχίας Φιλελευθέρων και Δημοκρατών για την Ευρώπη ζητεί τον λόγο.
<SPEAKER ID="029" NAME="Graham Watson" AFFILIATION="ALDE">
(EN) Κύριε Πρόεδρε, γνωρίζω ότι ο συνάδελφός μου προσπάθησε να παρέμβει όταν θέσατε το ζήτημα, όμως νομίζω ότι θα ήταν χρήσιμο να διευκρινίσω κάτι στο Σώμα: δεν ζητούμε να διεξαγάγουμε συζήτηση με την Επιτροπή και το Συμβούλιο επί του θέματος αυτού· γνωρίζουμε πόσο λίγο χρόνο διαθέτουμε για τις συζητήσεις μας με το Συμβούλιο αυτή την εβδομάδα. Αν μπορούσε όμως να πραγματοποιηθεί κάποια δήλωση της Επιτροπής, την οποία να χρησιμοποιήσουμε ως βάση συζήτησης, τότε αυτό θα ήταν αρκετό.
<P>
(Το Σώμα απορρίπτει την πρόταση)
<P>

<P>
(Εγκρίνεται η διάταξη των εργασιών)
<P>

