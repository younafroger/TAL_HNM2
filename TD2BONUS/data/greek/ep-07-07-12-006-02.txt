<CHAPTER ID="006-02">
2. Νταρφούρ (ψηφοφορία) 
<P>
- Πρόταση ψηφίσματος
<P>
- Πριν από την ψηφοφορία:
<SPEAKER ID="076" NAME="Josep Borrell Fontelles" AFFILIATION="PSE">
(ES) Κύριε Πρόεδρε, αυτό το ψήφισμα παρουσιάζεται στην Ολομέλεια στο πλαίσιο του άρθρου 91, ως κατεπείγον, χωρίς συζήτηση. Είναι πράγματι κατεπείγον και εξ ονόματός μου και εξ ονόματος των πέντε βουλευτών που περάσαμε πέντε μέρες στο Νταρφούρ, θέλω να επισημάνω πολύ σύντομα τους λόγους αυτού του κατεπείγοντος.
<P>
Το Νταρφούρ είναι σήμερα μια επικράτεια χωρίς νόμο, στην οποία όλοι είναι σε πόλεμο με όλους. Τα μεγάλα προβλήματα της εποχής μας συμπυκνώνονται εκεί: η σύγκρουση μεταξύ κεντρικών και περιφερειακών περιοχών, οι εθνοτικές συγκρούσεις, η κυνική εκμετάλλευση αντιπαλοτήτων μεταξύ ομάδων για πολιτικούς σκοπούς, και ίσως ο πρώτος πόλεμος στον κόσμο που προκλήθηκε από την αλλαγή του κλίματος.
<P>
Αλλά είναι κατεπείγον επειδή η ασφάλεια επιδεινώνεται ακόμη περισσότερο, και αν συνεχιστεί αυτό, οι εργαζόμενοι στην ανθρωπιστική βοήθεια δεν θα είναι σε θέση να συνεχίσουν το έργο τους. " μοίρα των δυόμισι εκατομμυρίων ανθρώπων εξαρτάται από αυτό το έργο, καθώς τρέφονται κάθε μέρα χάρη στις προσπάθειές τους, και εν μέρει χάρη στα χρήματα της Ευρωπαϊκής Ένωσης.
<P>
Αν δεν υπάρχει βελτίωση στην ασφάλεια από τώρα μέχρι το τέλος του έτους, μπορεί να βρεθούμε αντιμέτωποι με το γεγονός δύο εκατομμύρια άνθρωποι να έχουν εγκαταλειφθεί στη μοίρα τους στην έρημο, με τον κίνδυνο να δημιουργηθεί η μεγαλύτερη ανθρωπιστική κρίση που έχει δει ποτέ ο κόσμος.
<P>
Είναι επομένως σημαντικό, κύριε Πρόεδρε, κυρίες και κύριοι, οι δυνάμεις των "νωμένων Εθνών, που έχουμε ζητήσει τόσες πολλές φορές να αποσταλούν στον Νταρφούρ, να πάνε επιτέλους εκεί, τώρα που η σουδανική κυβέρνηση δεν έχει καμία αντίρρηση. " σουδανική κυβέρνηση δεν λέει πλέον όχι. Τώρα λέει ναι. Λέει ότι οι δυνάμεις πρέπει να πάνε εκεί το συντομότερο δυνατό, επειδή δεν είναι πλέον σε θέση -λες και το ήθελε ποτέ- να εγγυηθεί την ελάχιστη ασφάλεια.
<P>
Οι Janjaweed δεν έχουν αφοπλιστεί. Ακριβώς το αντίθετο. " σουδανική κυβέρνηση δεν πρόκειται να αυξήσει την ασφάλεια στο Νταρφούρ. Αν θέλουμε να αποφύγουμε τον κίνδυνο της ολοκληρωτικής ανθρωπιστικής κρίσης, πρέπει να ασκήσουμε πίεση προκειμένου να διασφαλίσουμε ότι αυτή η δύναμη θα φτάσει εκεί το συντομότερο δυνατό.
<P>
Ωστόσο, καθώς θα χρειαστεί τουλάχιστον ένας χρόνος για να φτάσει εκεί, πρέπει να υποστηρίξουμε την Αφρικανική Ένωση και πρέπει να διασφαλίσουμε τουλάχιστον ότι οι στρατιώτες της πληρώνονται, διότι πρέπει να γνωρίζετε ότι έχουμε δαπανήσει περισσότερα χρήματα για τη στήριξη αυτής της δύναμης παρά για ανθρωπιστική βοήθεια.
<P>
Αυτοί είναι οι λόγοι για το κατεπείγον, κύριε Πρόεδρε.
<P>
(Χειροκροτήματα)
<SPEAKER ID="077" NAME="Πρόεδρος">
Κύριε Borrell, σας ευχαριστώ θερμά γι' αυτήν την έκθεση και για τον ακάματο ζήλο σας.
