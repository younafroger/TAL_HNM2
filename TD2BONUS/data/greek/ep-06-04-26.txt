<CHAPTER ID="1">
<SPEAKER ID="1" LANGUAGE="" NAME="" AFFILIATION="Προέδρου">
<SPEAKER ID="2" LANGUAGE="" NAME="Πρόεδρος." AFFILIATION="">
<P>
   Κηρύσσω την επανάληψη της συνόδου του Ευρωπαϊκού Κοινοβουλίου που είχε διακοπεί την Πέμπτη 6 Απριλίου 2006. 
<SPEAKER ID="3" LANGUAGE="" NAME="Πρόεδρος." AFFILIATION="">
<P>
   Θα ήθελα να σας ενημερώσω ότι στη συνεδρίασή της στις 6 Απριλίου η Διάσκεψη των Προέδρων δέχθηκε το αίτημα της Αντιπροσωπείας για τις Σχέσεις με το Ιράν σχετικά με την αλλαγή της ονομασίας της σε Αντιπροσωπεία για τις Σχέσεις με την Ισλαμική Δημοκρατία του Ιράν.
<SPEAKER ID="4" LANGUAGE="PT" NAME="Paulo Casaca (PSE )." AFFILIATION="">
<SPEAKER ID="5" LANGUAGE="" NAME="Πρόεδρος." AFFILIATION="">
<SPEAKER ID="6" LANGUAGE="" NAME="Γεώργιος Καρατζαφέρης (IND/DEM ). –" AFFILIATION="">
<SPEAKER ID="7" LANGUAGE="" NAME="Πρόεδρος." AFFILIATION="">
<P>
Καθώς έχει εκφραστεί αντίθεση, θα ψηφίσουμε επί της πρότασης, αλλά όχι τώρα: οι βουλευτές πρέπει να ενημερωθούν ότι πρόκειται να διεξαχθεί ψηφοφορία. Η αλλαγή της ονομασίας αυτής της αντιπροσωπείας θα τεθεί επομένως σε ψηφοφορία στην Ολομέλεια αύριο στις 11.00 κατά τη διάρκεια της Ώρας των Ψηφοφοριών. 
<SPEAKER ID="8" LANGUAGE="" NAME="Πρόεδρος." AFFILIATION="Τετάρτη:">
<P>
   Εκτός από την τροποποίηση που εισήχθη πριν από λίγο προσθέτοντας άλλο ένα σημείο προς ψηφοφορία αύριο στις 11.00 και η οποία προφανώς αλλάζει την ημερήσια διάταξη, υπάρχουν και άλλες τροποποιήσεις που θα εξηγήσω αμέσως.
<P>
Έχει διανεμηθεί ένα διορθωτικό σχετικά με τη σημερινή και την αυριανή ημερήσια διάταξη· αυτό το διορθωτικό συμπεριλαμβάνει τις αλλαγές που αποφασίστηκαν στο Στρασβούργο, την Πέμπτη 6 Απριλίου.
<P>
Τέλος, μια άλλη διόρθωση είναι ότι, παρά τα όσα ανακοινώθηκαν στις 6 Απριλίου στο Στρασβούργο, η συνεδρίαση αύριο Πέμπτη θα αρχίσει στις 9.00 π.μ. αντί για τις 8.30 π.μ.. Βλέπω τον τρόμο που προκάλεσε αυτή η ανακοίνωση στους βουλευτές, αλλά ελπίζω ότι θα ξεπεράσετε τη στενοχώρια σας.
<P>
Όσον αφορά τις ψηφοφορίες για αύριο Πέμπτη, η ψηφοφορία επί της έκθεσης του κ. Gauzès σχετικά με την επίδοση και κοινοποίηση στα κράτη μέλη των δικαστικών και εξωδίκων πράξεων σε αστικές και εμπορικές υποθέσεις αναβάλλεται, προκειμένου να γίνει προσπάθεια επίτευξης συμφωνίας στην πρώτη ανάγνωση.
<P>
Επιπλέον, θα προσθέσουμε δύο εκθέσεις, σύμφωνα με το άρθρο 131 του Κανονισμού: την έκθεση του κ. Böge σχετικά με την ενεργοποίηση του Ταμείου Αλληλεγγύης (A6-0138/2006) και την έκθεση του κ. Pittella σχετικά με το σχέδιο διορθωτικού προϋπολογισμού αριθ. 1/2006 (Πλημμύρες στη Βουλγαρία, τη Ρουμανία και την Αυστρία). Υπάρχουν παρατηρήσεις; 
<SPEAKER ID="9" LANGUAGE="FR" NAME="Daniel Marc Cohn-Bendit (Verts/ALE )." AFFILIATION="">
<SPEAKER ID="10" LANGUAGE="" NAME="Πρόεδρος." AFFILIATION="">
<SPEAKER ID="11" LANGUAGE="FR" NAME="Daniel Marc Cohn-Bendit (Verts/ALE )." AFFILIATION="(Χειροκροτήματα)">
<SPEAKER ID="12" LANGUAGE="" NAME="Πρόεδρος." AFFILIATION="">
<P>
   Κύριε Cohn-Bendit, δεν είστε σε καμία περίπτωση πιο αφελής από τον μέσο βουλευτή σε αυτό το Κοινοβούλιο και αυτό που προτείνετε ή υποδεικνύετε πρέπει να ληφθεί υπόψη. Υποτίθεται ότι οι γενικοί γραμματείς των πολιτικών ομάδων παρίστανται στις συνεδριάσεις των πολιτικών ομάδων προκειμένου να διαβιβάζουν την άποψη των πολιτικών ομάδων. Θα μπορούσαμε να διενεργήσουμε μια δοκιμή για να αξιολογήσουμε πόσο αντιπροσωπευτικοί είναι οι γενικοί γραμματείς των πολιτικών ομάδων υποβάλλοντας την τροποποίηση της ημερήσιας διάταξης σε ψηφοφορία, αλλά είναι αυτό απολύτως απαραίτητο; Θα δούμε... 
<SPEAKER ID="13" LANGUAGE="FR" NAME="Francis Wurtz (GUE/NGL )." AFFILIATION="">
<P>
   – Κύριε Πρόεδρε, κατανοώ την αυθόρμητη αντίδραση του κ. Cohn-Bendit. Θέλω λοιπόν να προσπαθήσω να του δώσω μια εξήγηση.
<SPEAKER ID="14" LANGUAGE="DE" NAME="Martin Schulz (PSE ). –" AFFILIATION="">
<P>
   Κύριε Πρόεδρε, η απόφαση που συζητάμε –ο κ. Wurtz είπε όσα είναι απαραίτητα γι’ αυτό– ελήφθη διότι θέλαμε τη συζήτηση αυτήν. Όμως είπαμε επίσης, λαμβάνοντας μεταξύ άλλων υπόψη και την επικείμενη επίσκεψη του κ. Αμπάς εδώ στις Βρυξέλλες ή στο Στρασβούργο, πως δεν είναι σκόπιμο να λάβουμε σήμερα εδώ αποφάσεις για ένα τέτοιο θέμα, που έχει τόσο μεγάλο πολιτικό αντίκτυπο, και να τους δώσουμε τη μορφή ψηφίσματος. Γι’ αυτό δεν θα εγκρίνουμε αυτό το αίτημα, μολονότι είναι απόλυτα σαφές ότι αυτό το αίτημα είναι απόλυτα δικαιολογημένο να τεθεί εδώ στην Ολομέλεια, που είναι η ανώτατη αρχή εδώ στο Σώμα. Στο σημείο αυτό συμφωνώ απόλυτα με την γραμμή που υιοθέτησε ο κ. Cohn-Bendit.
<P>
Θα ήθελα, ωστόσο, να ανακοινώσω στο Σώμα κάτι που δεν το είπε ο κ. Cohn-Bendit: είναι σωστό πως η διάσκεψη των προέδρων αποτελείται από απλούς βουλευτές, και ένας από αυτούς είναι και ο κ. Cohn-Bendit, ο οποίος δέχεται ευχαρίστως στη διάσκεψη των προέδρων την υποστήριξη άλλων αρχηγών Ομάδων, όποτε υποστηρίζουν τις επιθυμίες του – ακόμα και όταν πρόκειται για πράγματα που μάλλον δεν θα ετύγχαναν πλειοψηφίας αν γινόταν σχετική ψηφοφορία στην Ολομέλεια. 
<SPEAKER ID="15" LANGUAGE="DE" NAME="Hans-Gert Poettering (PPE-DE ). –" AFFILIATION="">
<P>
   Κύριε Πρόεδρε, η Ομάδα των Πρασίνων/Ευρωπαϊκή Ελεύθερη Συμμαχία βρίσκεται βέβαια στην ευχάριστη θέση να έχει δύο προέδρους, αφενός την κ. Frassoni και αφετέρου τον κ. Cohn-Bendit. Εγώ χαίρομαι πάντα όταν τους βλέπω, δυστυχώς όμως ποτέ δεν τους βλέπω και τους δύο μαζί. Συμφωνήσαμε –όπως είπαν και οι κ.κ. Wurtz και Schulz– ότι πρέπει να υπάρχει κάποια καλή θέληση εδώ στο Σώμα κι ότι θα συζητήσουμε για το θέμα αυτό, αλλά εξαιτίας της κατάστασης δεν θα συντάξουμε ψήφισμα. Όλοι συμφώνησαν με αυτό.
<SPEAKER ID="16" LANGUAGE="FR" NAME="Daniel Marc Cohn-Bendit (Verts/ALE )." AFFILIATION="">
<P>
   – Προφανώς, κύριε Πρόεδρε, δεν καταλαβαίνω τίποτα. Ο κ. Wurtz δήλωσε ότι η πρόταση έγινε πολύ μετά τη Διάσκεψη των Προέδρων. Αν ο κ. Wurtz έχει δίκιο, τότε η Διάσκεψη των Προέδρων, που πραγματοποιήθηκε προηγουμένως, δεν μπορούσε να εξετάσει την πρόταση και αυτό μου φαίνεται λογικό.
<SPEAKER ID="17" LANGUAGE="EN" NAME="Graham Watson (ALDE )." AFFILIATION="">
<SPEAKER ID="18" LANGUAGE="" NAME="Πρόεδρος." AFFILIATION="(Το Σώμα εγκρίνει την πρόταση)">
<SPEAKER ID="19" LANGUAGE="" NAME="Πρόεδρος." AFFILIATION="">
<SPEAKER ID="20" LANGUAGE="EN" NAME="Andris Piebalgs," AFFILIATION="Μέλος της Επιτροπής">
<P>
   . – Κύριε Πρόεδρε, καταρχάς θέλω να αποτίσω φόρο τιμής σε όσους έχασαν τη ζωή τους και στις κοινότητες που επλήγησαν από την καταστροφή του Τσερνομπίλ. Γνωρίζουμε μέσω του λετονικού Τύπου ότι πολλοί άνθρωποι υφίστανται ακόμη και σήμερα τις συνέπειές της. Η Λετονία δεν επηρεάστηκε άμεσα, αλλά έχουμε 6 000 απολυμαντές. Σήμερα οι μισοί από αυτούς είναι ανάπηροι και 500 έχουν αποβιώσει.
<P>
Κατά την 20ή επέτειο του ατυχήματος του Τσερνομπίλ, η Ευρωπαϊκή Επιτροπή αναλογίζεται από κοινού με το Ευρωπαϊκό Κοινοβούλιο τις συνέπειες του ατυχήματος και, ειδικότερα, τα διδάγματα που αντλήθηκαν.
<P>
Κατά πρώτο λόγο, μετά το 1991 η Ευρωπαϊκή Ένωση παρείχε σημαντική οικονομική ενίσχυση για τη βελτίωση της πυρηνικής ασφάλειας στη Ρωσία, την Ουκρανία, την Αρμενία και το Καζακστάν και για την αντιμετώπιση των επιπτώσεων στον ίδιο τον σταθμό του Τσερνομπίλ. Μόνο στην Ουκρανία, η Κοινότητα έχει χορηγήσει πάνω από μισό δισεκατομμύριο ευρώ για έργα που σχετίζονται με την πυρηνική ασφάλεια και για την ενίσχυση του ταμείου για την κατασκευή προστατευτικού καλύμματος στο Τσερνομπίλ.
<P>
Προς επίρρωση της συνεχούς δέσμευσης της ΕΕ, η Επιτροπή έχει επίσης προτείνει ένα μέσο ενίσχυσης της πυρηνικής ασφάλειας εκτός των συνόρων της Ευρωπαϊκής Ένωσης για την περίοδο 2007-2013, με προτεινόμενο προϋπολογισμό ο οποίος ανέρχεται στα 500 εκατ. ευρώ.
<P>
Η Ευρωπαϊκή Ένωση έχει παράσχει οικονομική στήριξη για την αναβάθμιση των συνθηκών λειτουργίας μιας σειράς πυρηνικών εγκαταστάσεων εντός της Ευρωπαϊκής Ένωσης. Οι αντιδραστήρες που δεν κατέστη δυνατό να αναβαθμιστούν σε ικανοποιητικό βαθμό έχουν ήδη τεθεί ή θα τεθούν εκτός λειτουργίας. Κατά τις διαπραγματεύσεις για ένταξη στην Ευρωπαϊκή Ένωση συμφωνήθηκε και η σταδιακή διακοπή της λειτουργίας των εναπομεινάντων αντιδραστήρων σε Ignalina, Bohunice και Kozloduy. Οι εν λόγω αντιδραστήρες θα κλείσουν και οι ενδιαφερόμενες χώρες θα λάβουν οικονομική στήριξη.
<P>
Από το 1986, η Ευρωπαϊκή Ένωση έχει σημειώσει σημαντική πρόοδο ιδιαίτερα στον τομέα της ασφάλειας, της προστασίας από την ακτινοβολία και της ετοιμότητας για ανταπόκριση σε καταστάσεις έκτακτης ανάγκης.
<P>
Η Επιτροπή επιθυμεί να επαναλάβει τις ευχαριστίες της προς το Κοινοβούλιο για τη στήριξη που παρέχει στον ρόλο της ΕΕ όσον αφορά τις πυρηνικές διασφαλίσεις, όπως εκφράστηκε στο ψήφισμα της 15ης Μαρτίου 2006 για τη στρατηγική της Λισαβόνας. Στο εν λόγω ψήφισμα υπενθυμίζεται ότι η ΕΕ διαθέτει διεθνώς αναγνωρισμένη εμπειρογνωμοσύνη στον τομέα της πυρηνικής ενέργειας και τονίζεται ότι αυτή η εμπειρογνωμοσύνη σχετίζεται, μεταξύ άλλων, με την αποδοτικότητα και την ποιότητα των εγκαταστάσεων παραγωγής ενέργειας και των διαδικασιών παροπλισμού τους. Αξίζει επίσης να υπενθυμίσουμε ότι το Συμβούλιο, τον Ιούνιο του 2004, προέβη στη σύσταση ομάδας εργασίας για την πυρηνική ασφάλεια, η οποία πρόκειται να παρουσιάσει την τελική της έκθεση στα τέλη του τρέχοντος έτους.
<SPEAKER ID="21" LANGUAGE="DE" NAME="Hans-Gert Poettering," AFFILIATION="εξ ονόματος της Ομάδας PPE-DE">
<P>
Μία έκταση περίπου 40 000 τετραγωνικών χιλιομέτρων, μεγέθους περίπου όσο και το Βέλγιο, παρουσιάζει τόσο μεγάλη ραδιενεργή μόλυνση ώστε δεν θα μπορεί να κατοικηθεί και να χρησιμοποιηθεί για γεωργικούς σκοπούς για ολόκληρες δεκαετίες. Μόλις προ ολίγου μου υπενθύμισαν γι’ άλλη μία φορά ότι η έκρηξη σε αυτόν τον πυρηνικό σταθμό δεν έγινε στο πλαίσιο χρήσης για μη στρατιωτικούς σκοπούς, αλλά κατά τη διεξαγωγή στρατιωτικών πειραμάτων.
<P>
Ο πυρηνικός σταθμός του Τσερνομπίλ έκλεισε τον Δεκέμβριο του 2000. Το Ευρωπαϊκό Κοινοβούλιο και η Ευρωπαϊκή Ένωση επικρότησαν αυτήν την απόφαση ως μια ουσιαστική συμβολή στη βελτίωση της πυρηνικής ασφάλειας στην Ευρώπη και θα ήθελα να υπενθυμίσω στον Επίτροπο Piebalgs την ανέκαθεν πολύ καλή συνεργασία μας με την Επιτροπή. Η Ευρωπαϊκή Ένωση συμμετείχε επίσης ουσιαστικά στο να γίνει ασφαλής η τοποθεσία που έγινε το ατύχημα στο Τσερνομπίλ. Τον Δεκέμβριο του 1997 συστάθηκε ένα ταμείο για την θωράκιση του αντιδραστήρα του Τσερνομπίλ προκειμένου να προστατευτεί ο πληθυσμός και το περιβάλλον από περαιτέρω ραδιενεργή μόλυνση.
<P>
Η πτώση του Σιδηρού Παραπετάσματος και –ιδίως– η προς ανατολάς διεύρυνση της Ευρωπαϊκής Ένωσης πριν από δύο χρόνια, συνέβαλαν στην ασφαλέστερη χρησιμοποίηση της ατομικής ενέργειας στην Ευρώπη. Ενώ το 2001 ήταν ακόμα συνδεδεμένοι στο δίκτυο εννέα πυρηνικοί σταθμοί με συνολικά 27 στοιχεία κατασκευής παρόμοιας με του αντιδραστήρα του Τσερνομπίλ, τα νέα κράτη μέλη δεσμεύθηκαν στις συνθήκες προσχώρησης να παροπλίσουν τα επόμενα χρόνια τους εν λόγω πυρηνικούς σταθμούς. Είναι πολύ σημαντικό να χρησιμοποιηθεί ο συμβιβασμός για τις δημοσιονομικές προοπτικές 2007-2013 ως βοήθεια για να διατεθούν το συντομότερο δυνατόν οι πόροι για τον παροπλισμό αυτών των πυρηνικών σταθμών. Δεν πρέπει να αφήσουμε τώρα αβοήθητες τις νέες χώρες που αντιμετωπίζουν τα προβλήματα που προέκυψαν από την καταστροφή του Τσερνομπίλ, αλλά να δείξουμε αλληλεγγύη προς αυτές τις χώρες, γιατί έτσι κάνουμε και κάτι καλό για εμάς τους ίδιους.
<SPEAKER ID="22" LANGUAGE="DE" NAME="Martin Schulz," AFFILIATION="εξ ονόματος της Ομάδας PSE">
<P>
   Κύριε Πρόεδρε, κυρίες και κύριοι, είναι πολύ δύσκολο για πολλούς λόγους να θυμηθεί κανείς τα θύματα αυτού του δυστυχήματος σε μια τέτοια επέτειο. Ο πόνος αυτών των ανθρώπων είναι απροσμέτρητος. Ως δήμαρχος μιας γερμανικής πόλης, είχα ο ίδιος την ευκαιρία να φιλοξενήσω παιδιά οικογενειών που ήταν θύματα της μόλυνσης στο Τσερνομπίλ και αυτή ήταν μία από τις πιο πικρές εμπειρίες του πολιτικού μου βίου. Ο κυνισμός των υπευθύνων είναι απερίγραπτος και συμφωνώ με τον κ. Poettering ότι όταν θυμόμαστε αυτήν την ημέρα πριν από είκοσι χρόνια, πρέπει και να θυμόμαστε πως αυτό ήταν αποτέλεσμα ενός δυστυχήματος που συνέβη σε μία δικτατορία.
<P>
Η συγκάλυψη των γεγονότων, η αποφυγή και άρνηση των ευθυνών είχαν ως αποτέλεσμα να χαθεί πολύτιμος χρόνος, χρόνος που θα ήταν αναγκαίος για να αναληφθεί άμεσα δράση και να περιοριστεί η δυστυχία των ανθρώπων. Όποιος λοιπόν θυμάται σήμερα τα θύματα, πρέπει να θυμηθεί και τους υπεύθυνους και να καταλάβει ότι φέρουν μεγάλη, ιστορική ευθύνη. Δεν συμφωνώ, ωστόσο, με την άποψη του κ. Poettering ότι δεν πρέπει να χρησιμοποιήσουμε αυτήν την ανάμνηση για να λάβουμε κάποιες βασικές αποφάσεις για το ζήτημα της χρήσης της ατομικής ενέργειας.
<P>
Αγωνίστηκα από πολύ νέος στη χώρα μου κατά της πυρηνικής ενέργειας. Το ότι η εμπειρία δεν με έκανε να γίνω Πράσινος θα έλεγα πως είναι μία ευτυχής συγκυρία για τους Πράσινους. Ωστόσο, στην πολιτική μου οικογένεια υπάρχουν πολλοί που συμμερίζονται την άποψή μου, υπάρχουν όμως και άλλοι που δεν τη συμμερίζονται. Θα μιλήσω εδώ ξεκάθαρα και εξ ονόματος των τελευταίων, γιατί πρέπει να σέβομαι τα επιχειρήματά τους και να τα εκπροσωπήσω και αυτά. Στην Ομάδα μου υπάρχουν συνάδελφοι που συμμερίζονται την άποψη του κ. Poettering ότι μπορεί κανείς να πάρει αυτό το ρίσκο και είμαι υποχρεωμένος να τους σεβαστώ και αυτούς.
<SPEAKER ID="23" LANGUAGE="EN" NAME="Graham Watson," AFFILIATION="εξ ονόματος της Ομάδας ALDE">
<P>
   . – Κύριε Πρόεδρε, στις 26 Απριλίου 1986, ώρα 1.23 τα ξημερώματα, σήμανε ο συναγερμός για το χειρότερο πυρηνικό ατύχημα που συνέβη ποτέ παγκοσμίως εν καιρώ ειρήνης.
<P>
Η έκρηξη στον σταθμό παραγωγής ενέργειας του Τσερνομπίλ σκόρπισε ραδιενεργά απόβλητα σε μια τεράστια ζώνη της πρώην ΕΣΣΔ και της Δυτικής Ευρώπης και κατέστησε μια περιοχή ακτίνας 30 χιλιομέτρων μη κατοικήσιμη από τον άνθρωπο. Θα ήταν σκόπιμο να εκφράσουμε σήμερα στα θύματα του ατυχήματος την αλληλεγγύη μας και να αναγνωρίσουμε τις σοβαρές επιπτώσεις που είχε το ατύχημα σε τόσες ζωές.
<P>
Σύμφωνα με επίσημα στοιχεία των Ηνωμένων Εθνών, προβλέφθηκε ότι το ατύχημα θα προκαλούσε έως και 9 000 θανάτους από καρκίνο. Ωστόσο, σε έκθεση της Greenpeace η οποία δημοσιεύθηκε την περασμένη εβδομάδα γίνεται λόγος για 93 000 θανάτους, οι οποίοι θα μπορούσαν να ανέλθουν σε 200 000 αν συμπεριλάβουμε άλλες συναφείς ασθένειες.
<P>
Αυτό καθίσταται ιδιαίτερα αναγκαίο σε μια εποχή χρόνιας αστάθειας στη Μέση Ανατολή, ανησυχητικών ανατιμήσεων του αργού πετρελαίου και αυξημένου ανταγωνισμού για ενεργειακούς πόρους. Αν επιθυμούμε να αποφύγουμε την εξάρτησή μας κατά 90% από το ρωσικό πετρέλαιο μέχρι το 2020, πρέπει να επιτύχουμε μεγαλύτερη ενεργειακή αυτονομία και να χαράξουμε μια κοινή ενεργειακή πολιτική επιδιώκοντας ένα έξυπνο, ισορροπημένο μίγμα ενεργειών. Τα χρήματα που επενδύονται στην καθαρή πράσινη τεχνολογία δεν είναι χαμένα χρήματα και, αν η Ευρώπη μπορέσει να ηγηθεί μιας προσπάθειας προσανατολισμού του κόσμου στην αναζήτηση πράσινων τεχνολογιών, θα δημιουργήσει περισσότερες θέσεις εργασίας, θα αναζωογονήσει τη βιομηχανία και θα προσδώσει μεγαλύτερο εξαγωγικό δυναμικό στα προϊόντα μας.
<P>
Για τον λόγο αυτόν, η Ομάδα μου επικροτεί το Συμβούλιο και την αυστριακή Προεδρία για τη στήριξη που παρέχουν στα σχέδια διπλασιασμού της χρήσης βιομάζας, όπως τα οργανικά απόβλητα, για ενεργειακούς σκοπούς, τα οποία θα μας επιτρέψουν να μειώσουμε τις εισαγωγές καυσίμων κατά 6% και να δημιουργήσουμε έως και 300 000 θέσεις εργασίας στις αγροτικές περιοχές.
<P>
Με τη συνολική κατανάλωση να αυξάνεται, η μεγαλύτερη ενεργειακή αποδοτικότητα σε συνδυασμό με τα ανανεώσιμα καύσιμα θα μπορούσε να καλύψει περίπου το 25% των αναγκών μας. Πρέπει να αυξήσουμε αυτό το ποσοστό, πρέπει να δεσμευτούμε πραγματικά για επενδύσεις στις τεχνολογίες του μέλλοντος. Με τις επενδύσεις σε τεχνολογίες όπως η τεχνολογία υδρογόνου, ενδέχεται να καταστεί εφικτή η εξοικονόμηση ποσότητας πετρελαίου ίσης με το 13% της παγκόσμιας ζήτησης.
<P>
Δεδομένης της ουσιαστικής συμβολής που έχει ήδη η πυρηνική ενέργεια στην ενεργειακή μας αυτονομία, πρέπει να δοθεί νέα ώθηση στις επενδύσεις που αφορούν την ασφάλεια, τόσο για να διασφαλιστεί ότι οι πυρηνικοί σταθμοί παράγουν λιγότερα απόβλητα και παρουσιάζουν λιγότερους κινδύνους όσο και για να αναπτυχθεί η ευρωπαϊκή έρευνα στο πεδίο της ενέργειας σύντηξης στο πλαίσιο της Ευρατόμ και των πειραμάτων στην Cadarache της Γαλλίας.
<SPEAKER ID="24" LANGUAGE="EN" NAME="Claude Turmes," AFFILIATION="εξ ονόματος της Ομάδας Verts/ALE">
<P>
   . – Κύριε Πρόεδρε, η σημερινή ημέρα είναι ημέρα μνήμης. Θυμόμαστε τους χιλιάδες ανθρώπους που πέθαναν και θα πεθάνουν και τους εκατοντάδες χιλιάδες που υποφέρουν ως αποτέλεσμα του ατυχήματος του Τσερνομπίλ. Παρότι έχουν παρέλθει 20 χρόνια, οι πολίτες και οι φορείς χάραξης πολιτικής δεν είναι καλά ενημερωμένοι για τις εκτεταμένες επιπτώσεις της καταστροφής.
<P>
Η ομάδα συμφερόντων που υποστηρίζει την πυρηνική ενέργεια δήλωσε την προηγούμενη εβδομάδα στη ότι μόνο 50 άνθρωποι πέθαναν εξαιτίας του ατυχήματος του Τσερνομπίλ. Ο Διεθνής Οργανισμός Ατομικής Ενέργειας στη Βιέννη έκανε λόγο για 4 000 θανάτους μέχρι τις αρχές της προηγούμενης εβδομάδας και χρειάστηκε να αναθεωρήσει αυτόν τον αριθμό υπό την πίεση νέων ανεξάρτητων μελετών, μία εκ των οποίων ανατέθηκε στη συνάδελφό μας κ. Harms.
<P>
Δεύτερον, απαιτείται πλήρης διαφάνεια –– όσον αφορά τις πραγματικές συνέπειες του ατυχήματος. Πρέπει πλέον να απαγορευθεί στον Διεθνή Οργανισμό Ατομικής Ενέργειας, έναν οργανισμό των Ηνωμένων Εθνών ο οποίος μεροληπτεί υπέρ των πυρηνικών, να παρεμβαίνει και να αποκρύπτει μελέτες της Παγκόσμιας Οργάνωσης Υγείας σχετικά με τις επιπτώσεις της ακτινοβολίας στην υγεία. Επομένως, επιβάλλεται να ακυρώσουμε τη συμφωνία του 1959 μεταξύ της Διεθνούς Οργανισμού Ατομικής Ενέργειας και της Παγκόσμιας Οργάνωσης Υγείας δυνάμει του άρθρου 12 της εν λόγω συμφωνίας.
<P>
Το ίδιο ισχύει και για την Euratom – και ευχαριστώ τον κ. Rübig της Ομάδας ΕΛΚ-ΕΔ, ο οποίος ανέλαβε την πρωτοβουλία να εγείρει το ζήτημα της διάλυσης της Euratom στην Επιτροπή Βιομηχανίας, Έρευνας και Ενέργειας. Η υπηρεσία αυτή δεν μπορεί να υποστηρίζει τα πυρηνικά και ταυτόχρονα να είναι ανεξάρτητη όσον αφορά τα συναφή ζητήματα υγείας.
<P>
Τρίτον, απαιτείται πλήρης διαφάνεια όσον αφορά τα σχέδια της πυρηνικής βιομηχανίας. Σήμερα, 450 πυρηνικοί αντιδραστήρες παράγουν το 2,5% της παγκόσμιας ενέργειας και καλύπτουν το 6% των ευρωπαϊκών ενεργειακών αναγκών. Αν η πυρηνική ενέργεια είναι η απάντηση για τον ασφαλή εφοδιασμό και την αλλαγή του κλίματος, το ποσοστό αυτό θα πρέπει να αυξηθεί από το 2,5% στο 30, 40, 50 ή 60% της παγκόσμιας ενέργειας. Δεν μιλούμε για έναν αντιδραστήρα εδώ και έναν παραπέρα. Μιλούμε για 4 000, 5 000, 6 000 ή 7 000 αντιδραστήρες. Αυτό επιθυμεί η πυρηνική βιομηχανία λόγω του ότι δεν διαθέτουμε πλουτώνιο. Αυτό συνεπάγεται ταχείς αντιδραστήρες, εμπλουτισμό και εκ νέου επεξεργασία.
<SPEAKER ID="25" LANGUAGE="SV" NAME="Jonas Sjöstedt," AFFILIATION="εξ ονόματος της Ομάδας GUE/NGL.">
<P>
   Κύριε Πρόεδρε, είκοσι χρόνια έχουν περάσει από την πυρηνική καταστροφή στο Τσερνομπίλ. Ακόμα και σήμερα, 20 χρόνια μετά το γεγονός, βλέπουμε τις φρικτές συνέπειες. Βλέπουμε αυτές τις συνέπειες υπό τη μορφή των ασθενειών και των προβλημάτων χιλιάδων ανθρώπων. Τις βλέπουμε υπό τη μορφή των τεράστιων μη κατοικήσιμων εκτάσεων γης, οι οποίες θα παραμείνουν ακατάλληλες προς κατοίκηση για πολλές γενιές ακόμα. Ακόμα και στη δική μου μικρή γωνιά της Ευρώπης, στη βόρεια Σουηδία, το ραδιενεργό νέφος είχε επιπτώσεις για πολλά χρόνια με τη μόλυνση που προκάλεσε στον φυσικό κόσμο.
<P>
Η καταστροφή του Τσερνομπίλ είναι το χειρότερο πυρηνικό ατύχημα που έχει συμβεί, αλλά δεν πρέπει να ξεχνούμε ότι δεν είναι το μόνο. Μην ξεχνάτε το Three Mile Island και όλα τα άλλα πυρηνικά ατυχήματα που συνέβησαν στην ιστορία της πυρηνικής βιομηχανίας. Η πυρηνική ενέργεια δεν είναι ασφαλής.
<P>
Τα τελευταία 20 χρόνια κατασκευάστηκαν πολύ λίγοι νέοι πυρηνικοί αντιδραστήρες στην Ευρώπη. Αυτό σημαίνει ότι έχουμε πολλούς παλιούς αντιδραστήρες που συνεχίζουν να βρίσκονται σε πλήρη λειτουργία. Οι παλιοί αντιδραστήρες είναι επικίνδυνοι αντιδραστήρες. Είναι καιρός να προγραμματίσουμε με σοβαρότητα τον παροπλισμό αυτών των παλιών πυρηνικών αντιδραστήρων.
<SPEAKER ID="26" LANGUAGE="" NAME="Γεώργιος Καρατζαφέρης," AFFILIATION="εξ ονόματος της ομάδας IND/DEM">
<P>
   Κύριε Πρόεδρε, σήμερα είναι ημέρα μνημοσύνου για την αποφράδα ημέρα του ατυχήματος του Τσερνομπίλ. Ακόμη δεν ξέρουμε πόσοι ήταν οι νεκροί. Δεν ξέρουμε πόσους ανθρώπους πρέπει σήμερα να μνημονεύσουμε. Άλλοι ομιλούν για 4 000, η Green Peace αναφέρει 93 000 και δεν γνωρίζουμε ακόμη σήμερα ποιος θα είναι τελικά ο ακριβής αριθμός. Ακόμη πεθαίνει κόσμος. Το καίσιο έχει κύκλο δράσης 35 χρόνια. Έχουν περάσει 20 χρόνια, πράγμα που σημαίνει ότι για άλλα 15 χρόνια θα φυτεύεται στο σώμα του ανθρώπου ο καρκίνος. Οι θάνατοι από καρκίνο του θυρεοειδούς έχουν εκατονταπλασιαστεί. Έχουμε πάρα πολλούς θανάτους από λευχαιμία και το κακό δεν σταματάει εδώ αλλά θα συνεχιστεί για πολλά χρόνια.
<P>
Ήδη ετοιμάζουν ένα νέο «πλαίσιο» να σκεπάσει το Τσερνομπίλ. Σε κάποιο σημείο έχουν ρίξει 200 μέτρα μπετόν και υπάρχει ακόμη διαρροή. Θα κάνουν λοιπόν μια χαλύβδινη καλύπτρα η οποία θα κοστίσει πολλά δισεκατομμύρια ευρώ, σε μία χώρα που η σύνταξη είναι μόλις 20 ευρώ το μήνα, και αυτό για 100 χρόνια. Τα θανατηφόρα ραδιενεργά υλικά θα είναι εκεί για 100 000 χρόνια. Για να καταλάβετε για πόσο χρόνο μιλάμε, έχουν περάσει μόνον 2 000 χρόνια από το θάνατο του Χριστού και έχουν περάσει μόλις 5 000 χρόνια από τον κατακλυσμό του Νώε. Φανταστείτε λοιπόν για πόσες χιλιάδες χρόνια αυτό θα είναι ενεργό. Τι συμπεράσματα πρέπει να βγάλουμε; Ότι αυτό είναι πάρα πολύ επικίνδυνο ενώ, παράλληλα, τα πυρηνικά εργοστάσια πολλαπλασιάζονται.
<P>
Είπε ο κ. Επίτροπος ότι η δέσμευση της Βουλγαρίας είναι να κλείσει το Κολοντούι. Ναι, αυτή είναι δέσμευση, αλλά δεν μας είπε ότι λίγα χιλιόμετρα πιο κει, η Βουλγαρία ήδη κτίζει ένα άλλο πυρηνικό εργοστάσιο το οποίο απέχει μόλις 50 χιλιόμετρα από τη δεύτερη μεγαλύτερη πόλη της Ελλάδας και λιγότερο, σε ευθεία γραμμή, από 1 000 χιλιόμετρα από τη Ρώμη. Εάν λοιπόν συμβεί ένα παρόμοιο γεγονός αντιλαμβάνεσθε τί ζημιά και πόσους θανάτους θα έχουμε στην Ευρώπη.
<P>
Πρέπει όλοι μας εδώ –είμαστε ένα από τα μεγαλύτερα κοινοβούλια του κόσμου– να βρούμε το θάρρος και να ψηφίσουμε, και να μιλήσουμε και να επιχειρηματολογήσουμε εναντίον των πυρηνικών. Να ζητήσουμε έναν πυρηνικό αφοπλισμό. Ήδη η Τουρκία κατασκευάζει 3 πυρηνικά εργοστάσια και δεν θέλω να πω ότι οι Τούρκοι και οι Βούλγαροι τεχνικοί είναι υποδεέστεροι από τους Σοβιετικούς οι οποίοι, αν μη τι άλλο, ήταν οι πρώτοι διδάξαντες και παρ' όλα αυτά πάθανε το ατύχημα. Εάν όμως κάποιος τρομοκράτης ρίξει έναν πύραυλο σε ένα τέτοιο εργοστάσιο, αντιλαμβάνεσθε ποία θα είναι η ζημιά; Είναι πολύ μεγάλη η ενδεχόμενη ζημιά εμπρός στο οικονομικό όφελος που μπορούν να αποφέρουν τα πυρηνικά εργοστάσια στο πρόβλημα της ενέργειας. Πρέπει να ζυγίσουμε το κακό και να πάρουμε πρωτοβουλίες σημαντικές.
<P>
Πρέπει να σας πω ακόμη το εξής τραγικό: εφέτος η Ελλάδα δεν έχει αρκετούς στρατιώτες. Και ξέρετε γιατί; Διότι είχαμε 3 500 εκτρώσεις αμέσως μετά το Τσερνομπίλ και χάσαμε πολλά παιδιά που θα μπορούσαμε σήμερα να τα έχουμε στο στρατό. Πρέπει επομένως να προσέξουμε πάρα πολύ για το μέλλον το δικό μας, το μέλλον των παιδιών μας, το μέλλον των επομένων γενεών. Χρειάζεται θάρρος η δημοκρατία. 
<SPEAKER ID="27" LANGUAGE="EN" NAME="Brian Crowley," AFFILIATION="εξ ονόματος της Ομάδας UEN">
<P>
   . – Κύριε Πρόεδρε, είναι δύσκολο σήμερα να εκφράσει κανείς επαρκώς με λόγια τις συμφορές που πλήττουν ακόμη τους κατοίκους του Τσερνομπίλ, της Λευκορωσίας, της Ουκρανίας, του Καζακστάν και άλλων περιοχών της Ευρώπης ως αποτέλεσμα αυτού του ατυχήματος. Με συγκίνησαν πολύ τα όσα είπε ο Επίτροπος κ. Piebalgs κατά την εναρκτήρια δήλωσή του σχετικά με τους ανθρώπους που ανέλαβαν τις εργασίες εκκαθάρισης και την ανέγερση της σαρκοφάγου αμέσως μετά το ατύχημα σε μια προσπάθεια να προστατεύσουν τον υπόλοιπο πληθυσμό. Σήμερα λησμονούμε αυτούς τους ανθρώπους κατά τις συζητήσεις μας. Γνώριζαν ότι επρόκειτο για αποστολή αυτοκτονίας και όμως, αναλαμβάνοντας αυτό το έργο και επωμιζόμενοι αυτό το επικίνδυνο φορτίο, θυσίασαν τη ζωή τους για τον συνάνθρωπο και για το καλό των συμπατριωτών τους.
<P>
Ας αφήσουμε αυτό το επιχείρημα και ας επιστρέψουμε στο σήμερα: καθώς σκεφτόμαστε τα διδάγματα 20 ετών, στην Ουκρανία, τη Λευκορωσία και άλλα μέρη της Ευρώπης γεννιούνται ακόμη παιδιά με γενετικές ανωμαλίες. Υπάρχει μια καρδιακή νόσος η οποία είναι γνωστή ως «καρδιά Τσερνομπίλ» και είναι υπεύθυνη για το γεγονός ότι μικρά παιδιά που θα έπρεπε να σφύζουν από υγεία και ζωή υφίστανται σοβαρές καρδιακές προσβολές και εγκεφαλικά επεισόδια εξαιτίας της επίδρασης της ραδιενέργειας και των καταλοίπων που βρίσκονται μέσα στον ίδιο τους τον οργανισμό.
<P>
Στα τέλη της δεκαετίας του 1980 και στις αρχές της δεκαετίας του 1990 μια γυναίκα που έζησε τη φρίκη του Τσερνομπίλ ίδρυσε μια ομάδα εθελοντών με το όνομα «Πρόγραμμα για τα παιδιά του Τσερνομπίλ». Έκτοτε, κάθε καλοκαίρι, 14 000 παιδιά ταξιδεύουν από το Τσερνομπίλ στην Ιρλανδία για να ζήσουν επί τρεις εβδομάδες σε ένα καθαρό περιβάλλον, να αναπνεύσουν καθαρό αέρα και να φιλοξενηθούν από ανάδοχες οικογένειες, ώστε να γνωρίσουν πώς είναι η ζωή σε ένα σωστό οικογενειακό περιβάλλον, καθώς και για να τους παρασχεθεί ιατρική και οδοντιατρική φροντίδα. Κατά την περίοδο εκείνη, η εν λόγω ομάδα εθελοντών συγκέντρωσε άνω των 60 εκατομμυρίων ευρώ για ανθρωπιστική και ιατρική βοήθεια στο Τσερνομπίλ και τη Λευκορωσία. Υπάρχουν πολλά άλλα μικρότερα προγράμματα αυτού του είδους, τα οποία υλοποιούνται από ιδιώτες που αντιλήφθηκαν πόσο αναγκαία είναι.
<SPEAKER ID="28" LANGUAGE="CS" NAME="Jana Bobošíková (NI )." AFFILIATION="">
<P>
   – Κύριε Πρόεδρε, κυρίες και κύριοι βουλευτές, ακόμα και μετά από 20 χρόνια, εξακολουθούμε να ξορκίζουμε τον τρόμο της καταστροφής του Τσερνομπίλ. Για ακόμα μία φορά βλέπουμε το φλεγόμενο φουγάρο του πυρηνικού σταθμού, για ακόμα μία φορά βλέπουμε χιλιάδες ανθρώπινες ζωές να χάνονται, για ακόμα μία φορά βλέπουμε παιδιά να μολύνονται με υψηλές δόσεις ακτινοβολίας. Επιπλέον, διαβάζουμε με ανησυχία στοιχεία για τον αριθμό των ανθρώπων που, ως αποτέλεσμα του Τσερνομπίλ, πεθαίνουν πρόωρα. Ήμουν δύο μηνών έγκυος πριν από 20 χρόνια. Όπως σωστά τεκμηριώθηκε, η χώρα μου, η τότε Σοσιαλιστική Δημοκρατία της Τσεχοσλοβακίας, δεν απέφυγε το πυρηνικό νέφος. Δεν θα ήθελα κανείς να βιώσει μια εγκυμοσύνη με τον βασανιστικό, αγωνιώδη φόβο για το αν το παιδί θα γεννηθεί υγιές ή θύμα των ανθρώπινων σφαλμάτων, των προπαγανδιστικών ψευδών και της αλαζονείας του καθεστώτος.
<P>
Χαίρομαι που η ΕΕ επένδυσε εκατοντάδες εκατομμύρια ευρώ στη μείωση των επιπτώσεων της πυρηνικής καταστροφής και πιστεύω ότι είναι προς όφελος κάθε πολίτη της ΕΕ των 25 να συμβάλει στη νέα ασφαλή σαρκοφάγο που σκεπάζει τον σταθμό του Τσερνομπίλ και στη σταδιακή επαναφορά της ζωής στους κανονικούς της ρυθμούς γύρω από το Τσερνομπίλ, στον βαθμό που αυτό είναι εφικτό. Ταξιδεύω στην Ουκρανία και βλέπω τις προσπάθειες των ανθρώπων σε αυτή την περιοχή.
<P>
Κυρίες και κύριοι, παρ’ όλον τον τρόμο και τον φόβο που προκαλεί μέχρι σήμερα η λέξη Τσερνομπίλ, πιστεύω ότι πρέπει να ομολογήσουμε πως η ΕΕ δεν μπορεί να κάνει χωρίς πυρηνική ενέργεια. Όπως όλοι γνωρίζουμε, περισσότεροι από τους μισούς πολίτες της ΕΕ διαφωνούν έντονα με την κατασκευή νέων πυρηνικών αντιδραστήρων. Είναι επίσης αλήθεια, ωστόσο, ότι η Ρωσία, η Κίνα, η Ινδία και οι Ηνωμένες Πολιτείες έχουν δώσει το πράσινο φως στην πυρηνική ενέργεια. Με ενοχλεί τρομερά το γεγονός ότι τα τελευταία τέσσερα χρόνια η τιμή του αερίου έχει διπλασιαστεί και ότι η ΕΕ έχει γίνει όμηρος της ρωσικής εταιρείας Gazprom, η οποία, γνωρίζοντας την ισχύ της στον τομέα των πρώτων υλών, επέδειξε πρόσφατα τι είναι ικανή να κάνει.
<P>
Κυρίες και κύριοι, ας είμαστε ρεαλιστές και ας ομολογήσουμε ότι οι περισσότεροι πολίτες της ΕΕ δεν θα εξασφαλίσουν ενέργεια από τη βιομάζα και τις αιολικές μονάδες, αλλά όλοι οι πολίτες θα θέλουν να ανάψουν τα φώτα, να ζεστάνουν τα σπίτια τους και να κατασκευάσουν αγαθά, θα θέλουν δηλαδή να ζήσουν και να χρησιμοποιήσουν ενέργεια. Είμαι πεπεισμένη ότι η πυρηνική ενέργεια είναι ζωτικής σημασίας για να διατηρήσει η ΕΕ τόσο την οικονομική της αποδοτικότητα όσο και το επίπεδο διαβίωσής της. Σε αυτό το πλαίσιο, θα ήταν αρμόζον να πούμε στους πολίτες ανοικτά ότι αυτό δεν είναι δυνατόν χωρίς νέους, σύγχρονους και όσο το δυνατόν ασφαλέστερους πυρηνικούς αντιδραστήρες. Εκτιμώ ότι τα ακροβατικά της Greenpeace ή οι αιολικές μονάδες δεν μπορούν να αναμετρηθούν με τον ανταγωνισμό από την Ασία και την Αμερική, ο οποίος βασίζεται στη χρήση της πυρηνικής ενέργειας. Ελπίζω αυτό να είναι σαφές όχι μόνο στην Επιτροπή –η οποία γνωρίζει εξάλλου αυτό το γεγονός– αλλά, πάνω απ’ όλα στη Γερμανία, η οποία θέλει να παροπλίσει τους πυρηνικούς αντιδραστήρες εντός 15 ετών, αν και αυτοαποκαλείται κινητήρας της βιομηχανίας της Ευρώπης και κινητήρια δύναμη προόδου.
<P>
Εν κατακλείδι, έχω να προσφέρω στους πολέμιους της πυρηνικής ενέργειας μια μικρή πολύτιμη πληροφορία, η οποία αφορά μια πρόσφατη είδηση από το Euronews. Πριν λίγο καιρό, εμπειρογνώμονες του Euronews δήλωσαν ότι η ατομική ενέργεια είναι ο καλύτερος τρόπος για να μειωθεί η θέρμανση του πλανήτη. 
<SPEAKER ID="29" LANGUAGE="" NAME="Πρόεδρος." AFFILIATION="">
<SPEAKER ID="30" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει την προφορική ερώτηση προς την Επιτροπή των κ.κ. Brok, Moscovici και Van Orden, εξ ονόματος της Επιτροπής Εξωτερικών Υποθέσεων, σχετικά με την προσχώρηση της Βουλγαρίας και της Ρουμανίας στην Ευρωπαϊκή Ένωση (O-0034/2006 B6-0019/2006).
<SPEAKER ID="31" LANGUAGE="DE" NAME="Elmar Brok (PPE-DE )," AFFILIATION="συντάκτης">
<P>
   Κύριε Πρόεδρε, κύριε Επίτροπε, τον περασμένο Απρίλιο, το Ευρωπαϊκό Κοινοβούλιο ασχολήθηκε με τις συμφωνίες για την ένταξη της Ρουμανίας και της Βουλγαρίας και αποφάσισε να δώσει τη συγκατάθεσή του για την υπογραφή τους. Αυτό σημαίνει ότι, σύμφωνα με τη βούληση του Σώματος, η Ρουμανία και η Βουλγαρία θα γίνουν μέλη της Ευρωπαϊκής Ένωσης και η ημερομηνία που προβλέπεται στις συμφωνίες είναι η 1η Ιανουαρίου 2007. Έτσι είναι η κατάσταση και αυτό δεν μπορεί να τεθεί υπό αμφισβήτηση.
<P>
Ωστόσο, υπάρχουν ερωτηματικά – όχι για την ένταξη, αλλά για την ημερομηνία. Στις συμφωνίες αυτές προβλέπεται ρητά να εξεταστεί μέχρι τον Μάιο τρέχοντος έτους –η Επιτροπή το προγραμμάτισε αυτό για τις 16 Μαΐου– με ποιον τρόπο συμμορφώθηκαν οι δύο αυτές χώρες με τις απαιτήσεις της νομοθεσίας της Ευρωπαϊκής Ένωσης και το περιεχόμενο των συνθηκών προσχώρησης, και μάλιστα όχι μόνο ως προς τους νόμους που αποφάσισαν να εγκρίνουν, αλλά και ως προς τη μεταφορά τους, την εφαρμογή τους στην πράξη. Ασφαλώς, λέγοντας αυτά συνειδητοποιώ πολύ καλά ότι δεν μπορούμε να περιμένουμε να τα έχουν υλοποιήσει αυτά πλήρως, διότι αυτό μπορεί να συμβεί μόνο σε έναν τέλειο κόσμο, και ότι σε αυτές τις χώρες αυτό δεν πρόκειται να επιτευχθεί μεμιάς.
<P>
Για τον λόγο αυτόν, τίθεται το ερώτημα αν έχει επιτευχθεί το μεγαλύτερο μέρος και περιμένουμε απαντήσεις ως προς αυτό. Κύριε Επίτροπε, ελπίζω ότι στην ομιλία σας, που θα ακολουθήσει σε λίγο, θα προσεγγίσουμε λίγο περισσότερο αυτές τις ερωτήσεις. Εδώ τίθεται το ερώτημα: ήταν αρκετή η προθεσμία της 31ης Δεκεμβρίου τρέχοντος έτους για να επιτευχθεί η απαραίτητη μεταφορά ή μήπως αυτές οι δύο χώρες χρειάζονται άλλον ένα χρόνο γι’ αυτό; Πρέπει να εφαρμοστεί εδώ η ρήτρα υπερ-διασφάλισης ή μήπως είναι καλύτερο να καταφύγουμε σε μία άλλη δυνατότητα, δηλαδή να μην ληφθεί τώρα η απόφαση στην Επιτροπή και το Συμβούλιο, αλλά τον Οκτώβριο, προκειμένου να δοθεί στις χώρες αυτές χρόνος μερικών ακόμα μηνών για τη μεταφορά; Ή μήπως υπάρχει η εναλλακτική δυνατότητα να σταματήσουν να ισχύουν ορισμένα επιμέρους κεφάλαια –πράγμα που είναι ασφαλώς δυνατό μέχρι και τρία χρόνια μετά την προσχώρηση των δύο χωρών– επειδή σε αυτούς τους επιμέρους τομείς δεν έχει μεταφερθεί ικανοποιητικά η συνθήκη και η νομοθεσία της Ευρωπαϊκής Ένωσης; Μπορεί να διεξαχθεί για το χρονικό αυτό διάστημα και μια διαδικασία παρακολούθησης προκειμένου να διαπιστωθεί τι ισχύει και τι όχι; Αυτά είναι τα ερωτήματα που τίθενται.
<P>
Βάσει της έκθεσης που παρουσιάσατε στις 3 Απριλίου στο Ευρωπαϊκό Κοινοβούλιο, διαπιστώνουμε ότι υπάρχουν ερωτήματα όσον αφορά τη διαφθορά και την εσωτερική ασφάλεια, το οργανωμένο έγκλημα και άλλα παρόμοια, καθώς και ορισμένα ζητήματα που αφορούν την ασφάλεια του εμπορίου στην εσωτερική αγορά. Θεσπίστηκαν αρκετοί νόμοι στους εν λόγω τομείς; Βλέπουμε ότι για παράδειγμα στη Βουλγαρία ελήφθησαν μόλις αυτήν την εβδομάδα νομοθετικές αποφάσεις για το σύστημα της δικαιοσύνης. Μπορούν να εφαρμοστούν αξιόπιστα μέχρι τις 16 Μαΐου; Πρόκειται για ερωτήματα που πρέπει να τα αντιμετωπίσουμε αντικειμενικά για να λειτουργήσει αυτή η διαδικασία προς το συμφέρον όχι μόνο των δύο χωρών, αλλά και της Ευρωπαϊκής Ένωσης.
<SPEAKER ID="32" LANGUAGE="FR" NAME="Pierre Moscovici (PSE )," AFFILIATION="συντάκτης">
<P>
   – Κύριε Πρόεδρε, κύριε Επίτροπε, η διαδικασία ένταξης της Ρουμανίας και της Βουλγαρίας στην Ευρωπαϊκή Ένωση έφτασε πλέον σε κρίσιμο στάδιο, καθώς τα θεσμικά μας όργανα καλούνται να λάβουν την απόφαση σύμφωνα με την οποία θα επιβεβαιώνεται ή θα αναβάλλεται η ημερομηνία ένταξης των δύο αυτών υποψηφίων χωρών, η οποία έχει οριστεί για την 1η Ιανουαρίου 2007. Μετά την ανταλλαγή απόψεων που είχαμε με τον κ. Rehn κατά τη διάρκεια της Ολομέλειας του Απριλίου, εγώ και οι συνάδελφοί μου κύριοι Brok και Van Orden σκεφτήκαμε ότι θα ήταν χρήσιμο να ενημερώνεται το Κοινοβούλιο, αφενός, για τα επιχειρήματα της Επιτροπής όσον αφορά τον καθορισμό της ημερομηνίας ένταξης των δύο αυτών χωρών και, αφετέρου, για τον χαρακτήρα της διαδικασίας παρακολούθησης των μεταρρυθμίσεων οι οποίες είναι και θα αποτελέσουν αντικείμενό της.
<P>
Από αυτή την άποψη, ο ρόλος του Ευρωπαϊκού Κοινοβουλίου, των εισηγητών, ή ο δικός μου ως εισηγητή για τη Ρουμανία, θα μπορούσε να είναι εποπτικός –ρόλο τον οποίο πρέπει να ασκήσουμε κατά τρόπο λογικό και δίκαιο– στο πλαίσιο της πλήρους άσκησης του δικαιώματος ελέγχου που διαθέτουμε. Για τον λόγο αυτόν, τρεις εβδομάδες πριν από την υποβολή της έκθεσης της Επιτροπής για τον βαθμό προόδου των μεταρρυθμίσεων στη Ρουμανία και τη Βουλγαρία, συμφωνήσαμε να υποβάλουμε αυτή την προφορική ερώτηση, στο πνεύμα που μόλις περιέγραψε ο κ. Brok: χωρίς να επιδιώκουμε να αποφανθούμε πρόωρα σχετικά με την υποψηφιότητα των δύο χωρών, θέλουμε απλώς να εφαρμόσουμε το δικαίωμα του Κοινοβουλίου να ενημερώνεται από την Επιτροπή για τις τελευταίες εξελίξεις στη διαδικασία παρακολούθησης. Σε αυτό το πνεύμα διαφάνειας υποβάλλουμε αυτή την ερώτηση, η οποία επικεντρώνεται στα ζητήματα που αποτελούν αντικείμενο βάσιμων ανησυχιών και εμπεριστατωμένων συζητήσεων, όπως μαρτυρούν οι προηγούμενες εκθέσεις προόδου, κυρίως στους κρίσιμους τομείς της δικαιοσύνης και της καταπολέμησης της διαφθοράς.
<P>
Σίγουρα υπάρχουν ζητήματα ως προς τα οποία η Ρουμανία οφείλει να συνεχίσει να σημειώνει πρόοδο. Ως εκ τούτου, η τρέχουσα κατάσταση στη χώρα και η σχετικά αισιόδοξη ομιλία του κ. Rehn επί του θέματος ενώπιον της Ολομέλειας στις αρχές αυτού του μήνα δεν αναδεικνύουν, όπως φαίνεται, σοβαρές αδυναμίες που θα έπρεπε να αντιμετωπιστούν με ένα μέτρο τόσο δραστικό όσο η αναβολή της ημερομηνίας ένταξης. Επιτρέψτε μου, επιπλέον, να υπενθυμίσω ότι μια τέτοια απόφαση θα μπορούσε να έχει αρνητικές επιπτώσεις, αποθαρρύνοντας τις αρχές και τον λαό της Ρουμανίας όσον αφορά την περαιτέρω προώθηση των μεγάλων μεταρρυθμιστικών προγραμμάτων που ήδη έχουν τεθεί σε εφαρμογή, ενώ η προσχώρηση –εφόσον βέβαια αποφασίσουμε ότι δεν παρουσιάζει κανένα κίνδυνο– θα καθιστούσε δυνατή τη διατήρηση αυτού του ενάρετου κύκλου.
<SPEAKER ID="33" LANGUAGE="EN" NAME="Geoffrey Van Orden (PPE-DE )," AFFILIATION="συντάκτης">
<P>
   . – Καταρχάς θέλω να ευχαριστήσω τον Επίτροπο κ. Rehn και τους αξιωματούχους της ΓΔ Διεύρυνσης για τη σοβαρότητα και την προσήλωση με την οποία κατευθύνουν και ελέγχουν την πορεία της Βουλγαρίας προς την ένταξη. Είναι σημαντικό να γίνουν όλα όπως πρέπει, τόσο για το καλό του βουλγαρικού λαού όσο και για το καλό των δικών μας πολιτών. Θα ήταν λυπηρό αν σημειωνόταν οποιαδήποτε μείωση του ενθουσιασμού μας όσον αφορά τη διεύρυνση στο παρόν στάδιο. Θα ήταν σφάλμα να καταστραφούν οι προοπτικές της Βουλγαρίας και της Ρουμανίας λόγω οιασδήποτε αλλαγής διάθεσης. Εξάλλου, οι εν λόγω χώρες συμπληρώνουν τον προηγούμενο γύρο διεύρυνσης, δηλαδή τον πέμπτο γύρο διεύρυνσης της ΕΕ και δεν εντάσσονται στον επόμενο.
<P>
Η συνθήκη προσχώρησης που υπεγράφη από τη Βουλγαρία και τη Ρουμανία πέρυσι στις 25 Απριλίου και έχει ήδη επικυρωθεί από 15 κράτη μέλη της ΕΕ περιλαμβάνει σκοπίμως διάφορα είδη «όρων». Πρώτον, υπάρχει η ρήτρα πιθανής αναβολής, η οποία επιτρέπει την καθυστέρηση της ένταξης για ένα έτος υπό εξαιρετικές συνθήκες. Αυτό εναπόκειται βέβαια στην πολιτική κρίση της ΕΕ. Κατά την άποψή μου, οι συνέπειες μιας αναβολής θα ήταν μόνο αρνητικές: ένα χαστούκι μάλλον παρά ενθάρρυνση, ένα αρνητικό μήνυμα προς τον βουλγαρικό λαό. Θα ενθάρρυνε τις εξτρεμιστικές δυνάμεις, θα κλόνιζε την επιχειρηματική εμπιστοσύνη και δεν θα επιτύγχανε τίποτα που να μην μπορεί να επιτευχθεί με διαφορετικό τρόπο.
<P>
Η Επιτροπή πρέπει να είναι πρόθυμη να απευθύνει ένα σαφές μήνυμα προς το Συμβούλιο: να αποφασίσει τον Ιούνιο για ένταξη την 1η Ιανουαρίου 2007 και να αποφασίσει τον Δεκέμβριο, υπό το φως περαιτέρω προόδου εκ μέρους των βουλγαρικών αρχών και σε συνεργασία με αυτές, για οποιαδήποτε μέτρα ελέγχου και διασφάλισης που ενδέχεται να χρειάζονται. Εν τέλει, αυτό που έχει σημασία είναι ο βουλγαρικός λαός να εμπιστεύεται το διοικητικό και δικαστικό σύστημα της χώρας του. 
<SPEAKER ID="34" LANGUAGE="EN" NAME="Olli Rehn," AFFILIATION="Μέλος της Επιτροπής">
<P>
   . – Κύριε Πρόεδρε, πριν δώσω ουσιαστικότερες απαντήσεις στις ερωτήσεις του κ. Brok, του κ. Moscovici και του κ. Van Orden, θέλω καταρχάς να εκφράσω τη συμπάθειά μου προς όλους όσοι επλήγησαν από τις πλημμύρες στη Βουλγαρία και τη Ρουμανία, καθώς και σε χώρες οι οποίες δεν απασχολούν τη σημερινή μας συζήτηση, όπως η Σερβία. Μπορώ να σας διαβεβαιώσω ότι η Επιτροπή παρακολουθεί την κατάσταση με μεγάλη προσοχή και είναι πρόθυμη να παράσχει γνωμοδοτήσεις και στήριξη για την αντιμετώπιση των επιπτώσεων των πλημμύρων μόλις εκτιμηθούν οι ζημίες, όπως πράξαμε και πέρυσι στην περίπτωση της Βουλγαρίας και της Ρουμανίας.
<P>
Όσον αφορά την πρώτη ερώτηση σχετικά με το κατά πόσον οι ρυθμοί των μεταρρυθμίσεων στη Βουλγαρία και τη Ρουμανία είναι αρκετά ταχείς ώστε να είναι έτοιμες για ένταξη μέχρι τον Ιανουάριο του 2007, η Επιτροπή αξιολογεί επί του παρόντος την πρόοδο που έχουν σημειώσει αμφότερες οι χώρες και δεν είναι σε θέση να απαντήσει μετά βεβαιότητας σε αυτή τη σημαντική ερώτηση. Όπως δήλωσα στην Επιτροπή Εξωτερικών Υποθέσεων στις 3 Απριλίου, η Επιτροπή θα καταθέσει έκθεση για τις εξελίξεις μέχρι το τέλος Απριλίου, επομένως η καταληκτική ημερομηνία είναι η 30ή Απριλίου, δηλαδή το τέλος αυτής της εβδομάδας. Η πλήρης εκτίμηση της κατάστασης θα είναι επομένως διαθέσιμη το πρώτο δεκαπενθήμερο του Μαΐου. Στη συνέχεια, η Επιτροπή θα καταθέσει μια ενδελεχή ανάλυση στις 16 Μαΐου και θα είμαστε τότε έτοιμοι να συζητήσουμε περαιτέρω την αξιολόγησή μας με τους αξιότιμους βουλευτές.
<P>
Με βάση τον στόχο μας και μια ισορροπημένη αξιολόγηση, θα υποβάλουμε στις 16 Μαΐου πρόταση για τη λήψη μιας προσεκτικά σταθμισμένης απόφασης, η οποία θα διατηρήσει τη δυναμική των μεταρρυθμίσεων και την επιτόπια εφαρμογή τους πριν και μετά την ένταξη των δύο χωρών. Ζητώ από το Κοινοβούλιο και το Συμβούλιο να στηρίξουν αυτή την αυστηρή αλλά δίκαιη θέση.
<P>
Όσον αφορά τη δεύτερη ερώτηση σχετικά με τη μεταρρύθμιση του δικαστικού συστήματος και την καταπολέμηση της διαφθοράς και του οργανωμένου εγκλήματος, αμφότερες οι χώρες έχουν δείξει ότι είναι αποφασισμένες να προβούν στις απαραίτητες μεταρρυθμίσεις σε αυτόν τον τομέα. Στη Ρουμανία παρατηρείται σημαντική πρόοδος, καθόσον η Ρουμανία συνέχισε να επιδιώκει την εφαρμογή της δέσμης νομικών μέτρων που κατάρτισε το 2005.
<P>
Συμφωνώ απολύτως με τον κ. Moscovici ότι ο αυστηρός νομισματικός μηχανισμός και η ρήτρα διασφάλισης περί αναβολής έχουν δώσει πολύ ισχυρή ενθάρρυνση και κίνητρα και ότι τα αποτελέσματά τους ήταν ιδιαιτέρως αισθητά στην περίπτωση της Ρουμανίας.
<P>
Τέλος, σχετικά με την ερώτηση του κ. Brok για τις ρήτρες διασφάλισης και τον έλεγχο, ο σκοπός των ρητρών διασφάλισης είναι η αντιμετώπιση των πιθανών αρνητικών συνεπειών που μπορεί να υπάρξουν λόγω αδυναμιών της Βουλγαρίας και της Ρουμανίας μετά την ένταξη. Οι διασφαλίσεις μπορεί, για παράδειγμα, να αφορούν την προσωρινή κατάργηση συγκεκριμένων δικαιωμάτων που απορρέουν από το ευρωπαϊκό κεκτημένο και σχετίζονται άμεσα με τις αδυναμίες ενός νέου κράτους μέλους.
<SPEAKER ID="35" LANGUAGE="ES" NAME="Francisco José Millán Mon," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, θα ήθελα να ευχαριστήσω τον Επίτροπο Rehn για την απάντησή του και να μιλήσω βασικά για τη Ρουμανία.
<P>
Περνώντας σε άλλα θέματα, η προσωπική μου άποψη είναι ότι, αν είναι δυνατό, όπως προβλέπεται εδώ και αρκετό καιρό, η Ρουμανία και η Βουλγαρία θα πρέπει να μάθουν τον Ιούνιο πότε θα ενταχθούν στην Ένωση, δηλαδή, αν αυτό πρόκειται να συμβεί την 1η Ιανουαρίου 2007, όπως επιθυμούμε όλοι να δούμε.
<P>
Εκτιμώ ότι η περαιτέρω καθυστέρηση μιας απόφασης σχετικά με την ημερομηνία ένταξης θα δημιουργούσε προβλήματα, κυρίως για τις εν λόγω χώρες. Επομένως, πιστεύω ότι το χρονοδιάγραμμα της προσχώρησης πρέπει να καθοριστεί το συντομότερο δυνατόν, κατά προτίμηση τον Ιούνιο και όχι τον Δεκέμβριο, όπως είπε νωρίτερα ο κ. Van Orden. Επιπλέον, αν επιβεβαιωθεί τον Ιούνιο ότι η προσχώρηση μπορεί να γίνει το 2007, αυτό δεν θα πρέπει να σημαίνει ότι οι ρουμανικές ή οι βουλγαρικές αρχές θα εγκαταλείψουν τότε τις προσπάθειές προσαρμογών και μεταρρυθμίσεων.
<P>
Έχει συζητηθεί επίσης το ενδεχόμενο –και αυτή η ερώτηση περιλαμβάνεται συνεπώς στην πιο γενική ερώτηση του κ. Brok, του κ. Moscovici και του κ. Van Orden– του ελέγχου κατά τη διάρκεια της μεταενταξιακής περιόδου. Όπως μόλις επισημάνατε, κύριε Επίτροπε, ως θεματοφύλακας των Συνθηκών, εναπόκειται στην Επιτροπή να εκτελέσει το έργο του ελέγχου. Επιπλέον, η συνθήκη προσχώρησης προβλέπει ειδική εποπτεία, καθώς υπάρχουν ρήτρες διασφάλισης, οι οποίες μπορούν να ενεργοποιηθούν κατά τα τρία πρώτα έτη. Οι προσεχείς εκθέσεις θα μας πουν ποια είναι η θέση σας σχετικά με αυτόν τον έλεγχο που μπορεί να είναι απαραίτητος μετά την προσχώρηση.
<P>
Εν κατακλείδι, αυτές είναι ιστορικές στιγμές για τη Ρουμανία και τη Βουλγαρία· θα ολοκληρώσουμε την πέμπτη προσχώρηση. Αυτές οι χώρες έχουν ήδη υποστεί καθυστερήσεις σε σύγκριση με τα άλλα 10 κράτη που προσχώρησαν το 2004. Σήμερα επιθυμούν να αποτρέψουν περαιτέρω καθυστερήσεις και πιστεύω ότι πρέπει να ενθαρρύνουμε, να υποστηρίξουμε και να ανταμείψουμε τις προσπάθειές τους. Και φυσικά θα μελετήσουμε την έκθεσή σας τον Μάιο με μεγάλο ενδιαφέρον, κύριε Επίτροπε. 
<SPEAKER ID="36" LANGUAGE="DE" NAME="Martin Schulz," AFFILIATION="εξ ονόματος της Ομάδας PSE">
<P>
   Κύριε Πρόεδρε, άκουσα με μεγάλη προσοχή τις απαντήσεις που έδωσε ο κ. Επίτροπος στις ερωτήσεις μας και πρέπει να πω ότι οι απαντήσεις αυτές ήταν ιδιαίτερα κατατοπιστικές. Μπορούν να συνοψιστούν σε μία και μόνο πρόταση. Απαντώντας στις ερωτήσεις μας, είπατε πως είναι πολύ νωρίς για να δοθεί μια απάντηση. Εντάξει, θα περιμένουμε να δούμε τι θα πείτε τον Μάιο. Θα σας πω όμως τι θέλει σήμερα η Σοσιαλιστική Ομάδα στο Ευρωπαϊκό Κοινοβούλιο: θέλουμε να μπορέσουν η Ρουμανία και η Βουλγαρία να γίνουν πλήρη μέλη της Ευρωπαϊκής Ένωσης την 1η Ιανουαρίου 2007. Δεν κρύβουμε ότι αυτός είναι ο στόχος μας. Οι κυβερνήσεις των δύο χωρών εκπροσωπούν διαφορετικές πολιτικές παρατάξεις. Στη μία κυβερνούν οι σύμμαχοί μας και στην άλλη πολιτικά κόμματα με διαφορετικό προσανατολισμό. Είμαστε, ωστόσο, βαθύτατα πεπεισμένοι ότι ανεξάρτητα από την πολιτική τοποθέτησή τους, και οι δύο κυβερνήσεις καταβάλλουν τεράστιες προσπάθειες για να μπορέσουν να εκπληρώσουν τις απαιτήσεις που έχουμε από αυτές.
<P>
Γι’ αυτό, άλλωστε, μπορώ να πω σήμερα εξ ονόματος της Ομάδας μας πως αν δεν υπάρχουν κατά τη δική σας άποψη τεράστια εμπόδια, που θα μας τα γνωστοποιήσετε τον Μάιο, αν δηλαδή δεν αλλάξει καθόλου η σημερινή άποψη που έχετε για την κατάσταση, θεωρούμε δεδομένο ότι αυτός ο στόχος θα είναι τελικά δυνατόν να επιτευχθεί και ότι το αν τα κράτη αυτά θα πληρούν τα κριτήρια στις 31 Δεκεμβρίου 2006, που ήταν και το περιεχόμενο της προφορικής μας ερώτησης, θα μπορεί να απαντηθεί με ένα ηχηρό «ναι».
<P>
Αν δεν γίνει αυτό, τότε ασφαλώς θα πρέπει να συζητήσουμε και πάλι το ζήτημα, σήμερα όμως θεωρούμε δεδομένο ότι θα είναι δυνατόν, και αυτό είναι επίσης το μήνυμα όλων των βουλευτών της Ομάδας μας, που θα παρουσιάσει εδώ ο συνάδελφός μου κ. Poul Nyrup Rasmussen εκπροσωπώντας ολόκληρη την οικογένεια των σοσιαλδημοκρατικών κομμάτων. Θέλουμε να γίνουν μέλη της ΕΕ αυτές οι δύο χώρες. Το θέλουμε επειδή είναι το τέλος μιας μακράς διαδικασίας. Το θέλουμε γιατί είναι ευπρόσδεκτες στην Ευρωπαϊκή Ένωση. Θα ήθελα να προσθέσω και έναν άλλο λόγο: το θέλουμε και επειδή βλέπουμε ότι αυτή η διαδικασία μετασχηματισμού απαιτεί βέβαια τεράστιες προσπάθειες από αυτές τις χώρες, αλλά τις οδηγεί επίσης με επιτυχία σε περισσότερη ασφάλεια, σταθερότητα και δημοκρατία.
<SPEAKER ID="37" LANGUAGE="NL" NAME="Annemie Neyts-Uyttebroeck," AFFILIATION="εξ ονόματος της Ομάδας ALDE">
<P>
   . Κύριε Πρόεδρε, δεδομένου ότι ο χρόνος μου είναι περιορισμένος, θα μπω κατευθείαν στο θέμα. Κύριε Πρόεδρε, κύριε Επίτροπε, κυρίες και κύριοι συνάδελφοι, έχω χάσει το μέτρημα των συζητήσεων που έχουμε αφιερώσει στη Ρουμανία και στη Βουλγαρία τους τελευταίους 12 μήνες. Ο μεγάλος αριθμός μαρτυρεί τον ζήλο αυτού του Σώματος να δείξει στους πολίτες της ΕΕ ότι συμμεριζόμαστε τον σκεπτικισμό τους και την ανησυχία τους για τη διεύρυνση.
<P>
Αυτή η συζήτηση βασίζεται φαινομενικά σε μια προφορική ερώτηση που υποβλήθηκε στην Επιτροπή από την Επιτροπή Εξωτερικών Υποθέσεων και αποτελείται από μια σειρά ερωτήσεων συνοδευόμενες από άμεσες ή/και έμμεσες υποδείξεις. Το κείμενο αυτής της προφορικής ερώτησης έφτασε μέχρι τον ρουμανικό και τον βουλγαρικό Τύπο και μέχρι το και προκάλεσε μεγάλη ανησυχία στη Ρουμανία και στη Βουλγαρία. Γι’ αυτό πήραμε την πρωτοβουλία να δώσουμε μια σαφή απάντηση σε αυτό το κείμενο ακόμα και πριν από αυτή τη συζήτηση, αλλά διαπιστώνω ότι ο κ. Brok δεν ενδιαφέρεται καθόλου για την αντίδρασή μου καθώς μόλις αποχώρησε από την Αίθουσα.
<P>
Η απάντηση που θα ήθελα να δώσω σε αυτή την προφορική ερώτηση είναι διττή, καθώς θα ήθελα να καλύψω τόσο την ουσία όσο και τη διαδικασία. Όσον αφορά τη διαδικασία, με λυπεί και πάλι το γεγονός ότι ούτε εγώ ούτε η Ομάδα μου κληθήκαμε να γνωμοδοτήσουμε σχετικά με το κείμενο. Θα μπορούσαμε να καταστήσουμε σαφές ότι ο καθορισμός –και αναφέρω αυτολεξεί– «ενός συστήματος στενής παρακολούθησης» είναι κάτι που απορρίπτουμε εμφατικά, διότι για πολλούς βουλευτές του Κοινοβουλίου, χτυπά άσχημα να βρίσκονται η Ρουμανία και η Βουλγαρία υπό κηδεμονία και, συνεπώς, να γίνεται διάκριση μεταξύ των κρατών μελών, κάτι που δεν θέλουμε να συμβεί. Θα προσέθετα ότι ούτε ο κ. Brok, ούτε ο κ. Moscovici, αλλά ούτε και ο κ. Van Orden χρησιμοποίησαν τη φράση «σύστημα στενής παρακολούθησης», η οποία απαντάται μόνο στο έγγραφο.
<P>
Καταρχήν, θα ήθελα να επαναλάβω όσα είπα πριν εξ ονόματος της Ομάδας μου κατά τη διάρκεια της συνεδρίασης κεκλεισμένων των θυρών της Επιτροπής Εξωτερικών Υποθέσεων. Μια συντριπτική πλειοψηφία της Ομάδας της Συμμαχίας Φιλελεύθερων και Δημοκρατών για την Ευρώπη εκτιμά ότι η Ρουμανία και η Βουλγαρία θα πρέπει να καταφέρουν να προσχωρήσουν την 1η Ιανουαρίου 2007 και μόνο αν υπάρξουν σοβαρές, τεκμηριωμένες με στοιχεία ελλείψεις, θα συμφωνήσουμε στην εφαρμογή ειδικών μέτρων διασφάλισης, κάτι που, κατά τη γνώμη μας, δεν μπορεί να αποφασιστεί πριν το φθινόπωρο.
<P>
Τέλος, υπάρχει κάτι που θα ήθελα να εξετάσουν οι συνάδελφοι βουλευτές. Δεν είναι καλό, πριν από μια συζήτηση, να εκφράζουμε σκεπτικιστικές απόψεις σχετικά με τη διεύρυνση από επιθυμία να ανταποκριθούμε στην ανησυχία των πολιτών μας και στη συνέχεια να πούμε ότι συμφωνούμε τελικά να γίνει η προσχώρηση την 1η Ιανουαρίου 2007. Εκτιμούμε ότι έχει ήδη γίνει αρκετή ζημιά στο σχέδιο της διεύρυνσης. Ως εκ τούτου, ελπίζουμε ότι όλο αυτό θα έχει καλό τέλος και ότι ο Επίτροπος Rehn θα προτείνει την ημερομηνία της 1ης Ιανουαρίου 2007 στους συναδέλφους του, ώστε να την επικροτήσουμε με χαρά στη συζήτηση του Ιουνίου. Σας ευχαριστώ για την προσοχή σας. 
<SPEAKER ID="38" LANGUAGE="NL" NAME="Joost Lagendijk," AFFILIATION="εξ ονόματος της Ομάδας Verts/ALE.">
<P>
   Κύριε Πρόεδρε, κυρίες και κύριοι, κύριε Επίτροπε, το κεντρικό ερώτημα σε αυτή τη συζήτηση είναι ποιος είναι τώρα ο καλύτερος τρόπος να διασφαλιστεί ότι οι μεταρρυθμίσεις, ειδικά στον τομέα της δικαιοσύνης και στην καταπολέμηση της διαφθοράς και του οργανωμένου εγκλήματος, θα διατηρηθούν και μετά το 2007. Πώς, κατά την άποψη της Επιτροπής, μπορεί αυτό να διασφαλιστεί με τον καλύτερο τρόπο; Τι πιστεύουμε εμείς; Θα πρέπει να κρατήσουμε το 2007 ως ημερομηνία ή θα πρέπει τελικά να μεταφέρουμε την προσχώρηση στο 2008;
<P>
Αν εξετάσουμε λοιπόν τη Ρουμανία και τη Βουλγαρία, με όλες τις διαφορές που υπάρχουν ανάμεσα σε αυτές τις δύο χώρες, πρέπει να καταλήξουμε ότι, επί του παρόντος –και το τονίζω αυτό– δεν πληρούν αρκετές από τις καθορισμένες προϋποθέσεις και ότι μπορούμε δικαιολογημένα να είμαστε επιφυλακτικοί σχετικά με το αν θα πιάσουν τη βάση σε οκτώ μήνες, την 1η Ιανουαρίου 2007. Γι’ αυτό κάποιοι από την Ομάδα μου εκτιμούν ότι είναι δικαιολογημένη η διατήρηση της πίεσης μέχρι το τελευταίο λεπτό, μέχρι την 1η Ιανουαρίου 2008, προκειμένου να διασφαλιστεί ότι όλες οι χώρες πληρούν αυτά τα κριτήρια.
<P>
Εξετάζοντας τη Ρουμανία, από την άλλη πλευρά, είναι προφανές, όχι μόνο σε εμάς στο Κοινοβούλιο, αλλά –όπως φαίνεται τουλάχιστον από τις εκθέσεις τους– και σε πολλές εθνικές και διεθνείς ΜΚΟ και σε εμπειρογνώμονες, ότι αυτός ο ρυθμός έχει αυξηθεί και ότι σημειώνεται με βεβαιότητα απτή πρόοδος, όχι μόνο στη θεωρία αλλά και στην πράξη. Οι δικαστές και οι εισαγγελείς αισθάνονται επιτέλους ελεύθεροι, ελεύθεροι από το βάρος της πολιτικής επιρροής. Υπάρχουν πραγματικές εγγυήσεις μιας ανεξάρτητης εκστρατείας κατά της διαφθοράς και, ευτυχώς, έχουν αναληφθεί πολλές πρωτοβουλίες όσον αφορά αυτό το θέμα στις υψηλόβαθμες θέσεις. Γι’ αυτό είναι επίσης εύλογο να ανταμείψουμε αυτή την απτή πρόοδο στη Ρουμανία λέγοντας ότι εμμένουμε στην ημερομηνία προσχώρησης του 2007 αλλά –και το λέω αυτό στην κ. Neyts-Uyttebroeck– μόνο υπό τον όρο ότι θα εφαρμοστεί ένας μηχανισμός στενής παρακολούθησης, όχι με τη γενική έννοια που πρότεινε ο Επίτροπος, αλλά ειδικά για τους τομείς της δικαιοσύνης, των μεταρρυθμίσεων και της καταπολέμησης της διαφθοράς.
<SPEAKER ID="39" LANGUAGE="" NAME="" AFFILIATION="Αντιπροέδρου">
<SPEAKER ID="40" LANGUAGE="NL" NAME="Bastiaan Belder" AFFILIATION="εξ ονόματος της Ομάδας IND/DEM.">
<P>
   , Κύριε Πρόεδρε, ως αντιπρόσωπος δύο ολλανδικών προτεσταντικών κομμάτων, ενδιαφέρομαι βαθύτατα για τη θρησκευτική ελευθερία στις υποψήφιες χώρες Ρουμανία και Βουλγαρία και ειδικά για τη νομική θέση των εκκλησιών. Το τελευταίο τρίμηνο, η ειδησεογραφική υπηρεσία Forum 18 δημοσίευσε διάφορες αναφορές σχετικά με αυτό το θέμα, οι οποίες μου προκαλούν μεγάλη ανησυχία σχετικά με το πώς το Βουκουρέστι και η Σόφια εφαρμόζουν ένα από τα θεμελιώδη πολιτικά κριτήρια της Κοπεγχάγης.
<P>
Θα ήθελα να μάθω, κύριε Επίτροπε, ποια είναι η θέση σας για τις προτάσεις που γίνονται από τη Ρουμανία και τη Βουλγαρία σχετικά με την υποχρεωτική εγγραφή των θρησκευτικών κοινοτήτων, κάτι στο οποίο η ολλανδική κυβέρνησή μου, σύμφωνα και με τα διεθνή πρότυπα, είναι αντίθετη. Δεν περιμένω, στο πλαίσιο αυτής της συζήτησης, μια ολοκληρωμένη απάντηση από εσάς, γι’ αυτό θα σας δώσω τα έγγραφα του Forum 18 σε λίγο. Θα σας ήμουν υπόχρεος αν αναφερόσασταν σε αυτό το θέμα στις εκθέσεις σας στα μέσα Μαΐου.
<P>
Θα επαναλάμβανα το ίδιο αίτημα προς εσάς και όσον αφορά το παρατεταμένο θέμα της αποκατάστασης της περιουσίας της ουγγρικής εκκλησίας, η οποία δημεύθηκε παράνομα από το κομμουνιστικό καθεστώς της Ρουμανίας κατά την περίοδο 1945-1989. Σύμφωνα με τις πληροφορίες που έχω στη διάθεσή μου, η περιουσία αυτή αφορά 2 140 εκκλησιαστικά ακίνητα, εκ των οποίων οι εκκλησίες έχουν την πλήρη κατοχή μόνο των 54. Δεν θα ήταν ιδιαίτερα ελπιδοφόρο, κύριε Επίτροπε, αν η Ρουμανία προσχωρούσε στην ΕΕ με αυτό το βάρος από το παρελθόν να διαστρέφει τις σχέσεις της με την ουγγρική μειονότητά της. 
<SPEAKER ID="41" LANGUAGE="DE" NAME="Andreas Mölzer (NI ). –" AFFILIATION="">
<P>
Κάθε φορά που η πολιτική νομενκλατούρα θέλει να προχωρήσει βιαστικά προς μία κατεύθυνση για την οποία δεν έχει φθάσει ακόμα η ώρα, οι πολίτες είναι εκείνοι που υποχρεώνονται να πληρώσουν το βαρύ τίμημα. Αυτό θα πρέπει να το λάβουμε υπόψη ως προς τη διεύρυνση με την προσχώρηση της Ρουμανίας και της Βουλγαρίας, μολονότι ανήκουν ασφαλώς στην οικογένεια των ευρωπαϊκών λαών και πρέπει να γίνουν μέλη της Ένωσης. Δεν είναι μόνο αμφίβολο αν οι εθνικές οικονομίες της Ρουμανίας και της Βουλγαρίας μπορούν να αντέξουν αυτήν τη στιγμή την ένταξη στην ΕΕ – δεν έχει επίσης διευκρινιστεί το θέμα της χρηματοδότησης που θα χρειαστούν για την πρώτη τριετία, με ποσόν που ενδέχεται να φθάσει τα 24 δισ. ευρώ.
<SPEAKER ID="42" LANGUAGE="EN" NAME="Kinga Gál (PPE-DE )." AFFILIATION="">
<SPEAKER ID="43" LANGUAGE="EN" NAME="Alexandra Dobolyi (PSE )." AFFILIATION="">
<P>
   – Κύριε Πρόεδρε δεν πρόκειται να επαναλάβω τα σχόλια των εισηγητών μας, τα οποία υποστηρίζω πλήρως, αλλά θα ήθελα να επανέλθουμε στο άρθρο 39 της Συνθήκης Προσχώρησης. Η άποψη της Ομάδας μου έχει ήδη διατυπωθεί από τον αρχηγό μας, τον κ. Schulz. Κατά τη διάρκεια των πρόσφατων επισκέψεών μας στη Βουλγαρία και τη Ρουμανία, πραγματοποιήσαμε μεγάλο αριθμό συναντήσεων –όχι μόνο με αξιωματούχους και μέλη της κυβέρνησης αλλά και με μέλη της αντιπολίτευσης, εκπροσώπους συνδικαλιστικών οργανώσεων, ΜΚΟ, ακαδημαϊκούς, εκπροσώπους της επιχειρηματικής κοινότητας και τους πρέσβεις των κρατών μελών της ΕΕ– και κανείς εξ αυτών δεν εξέφρασε την άποψη ότι οποιαδήποτε εκ των δύο χωρών διατρέχει κίνδυνο να είναι εμφανώς ανέτοιμη να ικανοποιήσει τα κριτήρια ένταξης στην ΕΕ την 1η Ιανουαρίου 2007.
<P>
Κύριε Επίτροπε, αναφέρατε σε πρόσφατη συνέντευξη ότι τα σύνορα της Ευρώπης ορίζονται από αξίες και όχι από γεωγραφικές συντεταγμένες. Είπατε ότι οι αξίες καθορίζουν τα σύνορα. Λοιπόν, συμφωνώ απολύτως και πιστεύω ακράδαντα ότι η Βουλγαρία και η Ρουμανία συμμερίζονται την αξία της δημοκρατίας, των ανθρωπίνων δικαιωμάτων και του κράτους δικαίου και ότι η θέση τους πρέπει από την 1η Ιανουαρίου του 2007 να είναι στην Ευρωπαϊκή Ένωση. Από την 1η Ιανουαρίου του 2007 τα σύνορά μας πρέπει να είναι και δικά τους σύνορα. Και από εκεί η δυναμική έννοια της ΕΕ θα προχωρήσει σε νέα σύνορα. Δεν επιθυμώ να επαναλάβω όσα είπε ένας προηγούμενος ομιλητής, αλλά θα ήθελα να πω ότι συμμερίζομαι πλήρως την άποψη της κ. Gál σχετικά με τις μειονότητες στη Ρουμανία. 
<SPEAKER ID="44" LANGUAGE="EN" NAME="Nicholson of Winterbourne (ALDE )." AFFILIATION="">
<P>
Διαδοχικές κυβερνήσεις στη Ρουμανία και τη Βουλγαρία έχουν καταβάλει υπεράνθρωπες προσπάθειες ώστε να συμμορφωθούν με τις γνωμοδοτήσεις και τις συστάσεις της Ευρωπαϊκής Ένωσης. Μεγάλο μέρος αυτής της προσπάθειας είναι δύσκολο να γίνει αντιληπτό από τους εξωτερικούς παρατηρητές. Οι διαρθρωτικές, οικονομικές και κοινωνικές μεταρρυθμίσεις είναι εκ φύσεως πεζές και δεν προσελκύουν το ενδιαφέρον των μέσων μαζικής ενημέρωσης. Ωστόσο, στη Ρουμανία, για παράδειγμα, τόσο η πρώην κυβέρνηση Nastase όσο και η σημερινή κυβέρνηση Tariceanu έχουν επιδείξει αξιοσημείωτη προσήλωση στο κοινοτικό κεκτημένο, καθώς και μεγάλη σταθερότητα παρά τις αντιπαραθέσεις στην εθνική πολιτική ζωή.
<P>
Η νομική μεταρρύθμιση και η καταπολέμηση της διαφθοράς πρέπει να πραγματοποιούνται πολύ προσεκτικά προκειμένου να στεφθούν με επιτυχία και, ως εκ τούτου, πάντα αργούν να καρποφορήσουν. Αν ασκηθεί αγωγή εναντίον υπερβολικά μεγάλου αριθμού υψηλά ιστάμενων πολιτικών η κατάσταση θα αρχίσει να θυμίζει κυνήγι μαγισσών. Ωστόσο, στη Ρουμανία, η υπουργός Monica Macovei, με τη στήριξη του Πρωθυπουργού και του Προέδρου και παρά τις αξιόλογες αντιστάσεις που συνάντησε μέσα στο ίδιο το σύστημα, έχει επιτύχει δραστικές αλλαγές.
<SPEAKER ID="45" LANGUAGE="EN" NAME="Bernat Joan i Marí (Verts/ALE )." AFFILIATION="">
<P>
Πέρυσι επισκέφθηκα τη Rafo, την τρίτη μεγαλύτερη εταιρεία επεξεργασίας πετρελαίου στη χώρα και τη μεγαλύτερη με διαφορά εταιρεία στη φτωχή επαρχία της Μολδαβίας. Η εταιρεία προσπαθεί να ξεπεράσει σοβαρά οικονομικά προβλήματα τα οποία συσσωρεύτηκαν από την ιδιωτικοποίησή της το 2001 και εξής. Μέλη του Διοικητικού της Συμβουλίου με ενημέρωσαν για τις πιέσεις που ασκεί και τα εμπόδια που προβάλλει η ρουμανική κυβέρνηση προκειμένου να συνεχιστεί η λειτουργία της εταιρείας.
<P>
Παρ’ όλο που τον περασμένο Ιούλιο ένας νέος επενδυτής εξέφρασε ρητώς τη θέλησή του να αποπληρώσει το ονομαστικό χρέος της Rafo στις ρουμανικές αρχές, μέχρι σήμερα η κυβέρνηση δεν εκδήλωσε κανένα ενδιαφέρον γι’ αυτή την προσφορά. Επιπλέον, η απαίτηση της κυβέρνησης για προκαταβολή του ΦΠΑ επί των εισαγόμενων πρώτων υλών –η οποία καθιστά τη Rafo τη μόνη εταιρεία στη Ρουμανία που η λειτουργία της εξαρτάται από την προπληρωμή του ΦΠΑ– θέτει σε σοβαρό κίνδυνο τη βιωσιμότητα της εταιρείας. Αυτή η διακριτική μεταχείριση, η οποία αντιβαίνει στους κανόνες της ελεύθερης αγοράς και η οποία θέτει υπό αμφισβήτηση την αμεροληψία της ρουμανικής κυβέρνησης προς τις εταιρείες που ανταγωνίζονται στην αγορά, εξακολουθεί να ισχύει παρά τη φερεγγυότητα και τις σοβαρές προθέσεις των νέων επενδυτών. 
<SPEAKER ID="46" LANGUAGE="PL" NAME="Mirosław Mariusz Piotrowski (IND/DEM ). –" AFFILIATION="">
<P>
Η Βουλγαρία και η Ρουμανία παλεύουν με την κληρονομιά του κομμουνιστικού καθεστώτος. Όπως και τα κράτη μέλη που προσχώρησαν στην Ευρωπαϊκή Ένωση τον Μάιο του 2004, έχουν να καλύψουν πολύ έδαφος σε όλους τους τομείς. Αυτό καθιστά ακόμα πιο επιτακτική την ανάγκη να αποφύγουμε την καθυστέρηση αυτού που και οι δύο χώρες αντιμετωπίζουν ως την ευκαιρία τους για πιο ραγδαία ανάπτυξη. Δεν θα πρέπει να διαιρέσουμε για άλλη μία φορά την Ευρώπη σε εύπορους και σε εκείνους που βρίσκονται σε χειρότερη κατάσταση. Είμαι υπέρ της διατήρησης της 1ης Ιανουαρίου 2007 ως ημερομηνία για την προσχώρηση της Βουλγαρίας και της Ρουμανίας στην Ευρωπαϊκή Ένωση. 
<SPEAKER ID="47" LANGUAGE="DE" NAME="Markus Ferber (PPE-DE ). –" AFFILIATION="">
<P>
Ωστόσο, θα χαιρόμουν ακόμα περισσότερο αν ήταν από τώρα σαφές πως έχουν εκπληρωθεί όλοι οι όροι για την ένταξη και είχαν δημιουργηθεί έτσι οι άριστες προϋποθέσεις για να γίνουν αυτές οι δύο χώρες μέλη της Ευρωπαϊκής Ένωσης. Γι’ αυτό, δεν μπορώ παρά να ζητήσω από τον Επίτροπο Rehn να κάνει ως προς την έκθεση αυτό που είναι καθήκον της Επιτροπής ως θεματοφύλακα των συνθηκών. Υπό αυτήν της την ιδιότητα, η Επιτροπή πρέπει να βεβαιωθεί ότι επιτεύχθηκαν όλα όσα είχαν συμφωνηθεί και να εξετάσει αν το χρονικό διάστημα που απομένει, μέχρι το τέλος του χρόνου, αρκεί για να γίνουν και αυτά που δεν έχουν ακόμα επιτευχθεί. Αυτή είναι η αποστολή της Επιτροπής και αφού την εκτελέσει, η συνθήκη προσχώρησης απαιτεί να συναγάγει η Επιτροπή τα αναγκαία συμπεράσματα.
<P>
Τις τελευταίες ημέρες είχα ο ίδιος την ευκαιρία να επισκεφτώ τη Ρουμανία μαζί με μια αντιπροσωπεία. Θα ήθελα να δηλώσω κατηγορηματικά ότι αυτά που είχαμε την ευκαιρία να δούμε και να βιώσουμε στο Βουκουρέστι, αλλά και σε άλλα μέρη της χώρας, ήταν πολύ εντυπωσιακά. Δεν μπορώ παρά να παρακαλέσω όλους όσους διαθέτουν πολιτική ισχύ –τόσο στη Ρουμανία όσο και στη Βουλγαρία, όπου τις τελευταίες ημέρες φάνηκε ότι υπάρχει κάποια καθυστέρηση ως προς τις μεταρρυθμίσεις– να διατηρήσουν τον μεταρρυθμιστικό τους ζήλο και να μην σταυρώσουν τα χέρια μετά από τις 16 Μαΐου λέγοντας πως όλα έχουν διευθετηθεί. Αυτό πρέπει να το καταφέρουμε μαζί, και θα το επιτύχουμε μόνον εφόσον συνεχιστεί με αποφασιστικότητα η διαδικασία αυτή.
<P>
Επιτρέψτε μου να πω ξεκάθαρα τελειώνοντας ότι αυτές οι μεταρρυθμίσεις στη Βουλγαρία και τη Ρουμανία δεν πρέπει να γίνουν επειδή οι χώρες αυτές πρέπει να δώσουν μια ικανοποιητική εικόνα στον Επίτροπο Rehn ή στην Ευρωπαϊκή Ένωση, αλλά είναι, αντίθετα, απαραίτητες για να ζουν οι πολίτες τους σε χώρες όπου θα μπορούν να είναι βέβαιοι ότι τους προστατεύει ο νόμος και ότι υπάρχουν σταθεροί, δημοκρατικοί θεσμοί που θα εξυπηρετούν τα συμφέροντά τους. Αν γίνει σαφές αυτό, βρισκόμαστε στον σωστό δρόμο. 
<SPEAKER ID="48" LANGUAGE="NL" NAME="Jan Marinus Wiersma (PSE ). –" AFFILIATION="">
<P>
   Κύριε Πρόεδρε, αν και ο Επίτροπος μπορεί να δυσκολευτεί να απαντήσει σε ορισμένες ερωτήσεις διότι ακόμα εργάζεται επί ορισμένων εκ των θεμάτων, είμαι βέβαιος ότι έχει κατανοήσει τη σημασία αυτών των ερωτήσεων και το γεγονός ότι περιμένουμε τις απαντήσεις μέχρι τις 16 Μαΐου. Όπως είπε ο πρόεδρος της Ομάδας μου, υποθέτουμε, ελπίζουμε και περιμένουμε ότι και οι δύο υπό συζήτηση χώρες σήμερα θα καταφέρουν να προσχωρήσουν την 1η Ιανουαρίου του προσεχούς έτους. Αυτό είναι κάτι που πάντα λέγαμε και πιστεύουμε επίσης ότι δεν θα πρέπει να δημιουργήσουμε μια ατμόσφαιρα ανταγωνισμού ανάμεσα στη Ρουμανία και στη Βουλγαρία. Δεν είναι αυτό το θέμα σε καμία περίπτωση.
<P>
Όπως είπε ήδη ο συνάδελφός μου, εμείς, ως Ομάδα, κάναμε το ίδιο που έκανε προφανώς και ο κ. Ferber και ξεκινήσαμε τη δική μας πρωτοβουλία παρακολούθησης. Πήγαμε στη Βουλγαρία και στη Ρουμανία και διαπιστώσαμε ότι έχει σημειωθεί μεγάλη πρόοδος και στις δύο χώρες. Σε όλες τις συνομιλίες, μας δόθηκε η έντονη εντύπωση ότι και οι δύο κυβερνήσεις, συμπεριλαμβανομένης της βουλγαρικής κυβέρνησης, αναγνωρίζουν τι πρέπει να γίνει ακόμα. Είμαι βέβαιος ότι οι συνομιλίες που πρόκειται να διεξαχθούν για διάφορα προβλήματα θα οδηγηθούν σε ένα επιτυχές αποτέλεσμα. Γι’ αυτό είμαι αισιόδοξος για το αποτέλεσμα στις 16 Μαΐου.
<P>
Σε τελική ανάλυση, αυτό που έχει περισσότερη σημασία για εμάς στην εκτίμηση μετά τη 16η Μαΐου είναι αυτό που είπε ο Επίτροπος στις 3 Απριλίου, δηλαδή ότι μπορούμε να αναβάλουμε τη συζήτηση μόνο αν αποδειχθεί ότι μία από τις δύο χώρες είναι εμφανώς απροετοίμαστη σε έναν ή περισσότερους τομείς. Υποθέτω ότι αυτό το συμπέρασμα, αυτά τα λόγια, δεν θα χρησιμοποιηθούν στις εκθέσεις του Επιτρόπου, αλλά θα περιμένουμε να δούμε.
<SPEAKER ID="49" LANGUAGE="DE" NAME="Alexander Lambsdorff (ALDE ). –" AFFILIATION="Financial Times">
<P>
   Κύριε Πρόεδρε, κύριε Επίτροπε, θα ήθελα να πω στον κ. Schulz ότι σε εκείνη την «άλλη χώρα», που δεν είναι σε θέση να θυμηθεί ποιος είναι ο πολιτικός προσανατολισμός της κυβέρνησής της, κυβερνούν οι Φιλελεύθεροι. Αυτό δεν μπορεί να το φανταστεί εύκολα ένας γερμανός Σοσιαλδημοκράτης, ωστόσο, στην Ευρώπη υπάρχουν Φιλελεύθεροι πρωθυπουργοί, και μάλιστα αρκετοί.
<P>
Κυρίες και κύριοι, όπως ήδη είπαν ξεκάθαρα η κ. Neyts-Uyttebroeck και η βαρόνη Nicholson of Winterbourne, εμείς οι Φιλελεύθεροι θέλουμε την προσχώρηση της Βουλγαρίας και της Ρουμανίας, και οι χώρες αυτές θα προσχωρήσουν στην Ευρωπαϊκή Ένωση την 1η Ιανουαρίου 2007, εφόσον επικυρώσουν όλα τα εθνικά κοινοβούλια τη συνθήκη προσχώρησης, πράγμα που σήμερα φαίνεται πως θα συμβεί. Φυσικά, δεν είναι ακόμα όλα ακριβώς όπως θα έπρεπε και απομένουν πολλά ακόμα να γίνουν. Αυτά που λένε γερμανοί δικαστές, που βρέθηκαν επί τόπου, σχετικά με τη στάση της βουλγαρικής δικαιοσύνης απέναντι στις μεταρρυθμίσεις είναι αντίθετα με αυτά που λένε οι κυβερνητικοί εκπρόσωποι. Γι’ αυτό, εγώ προσωπικά, θεωρώ σωστό να εξετάσει με σοβαρότητα η Επιτροπή αν απαιτείται παρακολούθηση στους ευαίσθητους τομείς της δικαιοσύνης, της οικονομίας και της εσωτερικής αγοράς και να μας ενημερώσει γι’ αυτό είτε τον Μάιο είτε το φθινόπωρο.
<P>
Δεύτερον, οι σημερινοί γράφουν πως η Επιτροπή δεν μπορεί να συστήσει την αναβολή της ένταξης και έχουν δίκιο, γιατί τι θα συνέβαινε αν το Συμβούλιο δεν ακολουθούσε τη σύστασή της εξαιτίας λίγων μόνο ψήφων; Τότε θα είχαμε δύο χώρες στο Συμβούλιο, του οποίου η πλειοψηφία θα είχε ψηφίσει προηγουμένως κατά της παρουσίας τους. Αυτό δεν γίνεται και δείχνει ότι τελικά η ρήτρα για την αναβολή που υπάρχει στη συνθήκη, δηλαδή το άρθρο 39, δεν είναι αποτελεσματική.
<SPEAKER ID="50" LANGUAGE="" NAME="Γεώργιος Καρατζαφέρης (IND/DEM ). –" AFFILIATION="">
<P>
- δεύτερον, αν ο Πολωνός υδραυλικός έκανε χιλιάδες χιλιόμετρα για να πάρει τη δουλειά από το Παρίσι, ο Βούλγαρος υδραυλικός, αγρότης, εργάτης θα κάνει μόλις 15 χιλιόμετρα. Προστατεύστε λοιπόν τον Έλληνα εργαζόμενο ο οποίος 25 χρόνια ζει στο πλαίσιο της Ευρώπης και θα χάσει τη δουλειά του. 
<SPEAKER ID="51" LANGUAGE="EN" NAME="Christopher Beazley (PPE-DE )." AFFILIATION="">
<SPEAKER ID="52" LANGUAGE="DE" NAME="Hannes Swoboda (PSE ). –" AFFILIATION="">
<P>
Εγώ δεν θεωρώ αρνητικό –είναι απλά ανθρώπινο– το να εξετάσουμε σε ποιους τομείς θα πρέπει και μετά τη λήψη απόφασης –που ελπίζω ότι θα αφορά το 2007– να κάνουμε μια κάποια παρακολούθηση και να ασκήσουμε κάποια πίεση. Ειδικά οι ΜΚΟ των δύο χωρών μάς συνιστούν διαρκώς να συνδυάσουμε μια απόφαση για το 2007 με διαρκείς διαδικασίες παρακολούθησης, όπου αυτό είναι αναγκαίο. Αυτό δεν δημιουργεί «μέλη δεύτερης κατηγορίας», γιατί μια τέτοια παρακολούθηση έχει γίνει και στο παρελθόν και γίνεται και τώρα σε διάφορους τομείς, είναι δε και αναγκαία.
<P>
Πιστεύω ότι το σημαντικό είναι εδώ η ουσία, δηλαδή να δρομολογηθούν διαδικασίες όπου υπάρχει πραγματικά λόγος γι’ αυτό, και νομίζω ότι εδώ η Βουλγαρία επιδιώκει, όπως και η Ρουμανία, να υποβάλει προσφυγές και να ενεργήσει δραστικά όπου υπάρχει διαφθορά. Είδαμε άλλωστε σε διάφορες αξιολογήσεις από ομοτίμους ότι υπάρχουν διαφορετικές απόψεις για το ποια μεταρρύθμιση είναι η σωστή. Συμφωνώ μαζί σας ότι πρέπει να προσέξουμε να διασφαλιστεί και στις δύο χώρες η ανεξαρτησία της δικαιοσύνης και παρ’ όλ’ αυτά να ασκήσουμε πίεση στις δικαστικές αρχές προκειμένου να επιταχυνθούν οι διαδικασίες. Συμφωνώ απόλυτα με αυτό που είπε ο κ. Schulz: «Θέλουμε να καταστεί δυνατή η εισδοχή και των δύο χωρών το 2007, γιατί αυτό θα ήταν για όλους μας η μεγαλύτερη δυνατή επιτυχία». 
<SPEAKER ID="53" LANGUAGE="EN" NAME="Nigel Farage (IND/DEM )." AFFILIATION="">
<P>
   – Κύριε Πρόεδρε, «wider still and wider shall thy bounds be set» (ακόμη πιο μακριά και ολοένα πιο μακριά θα απλώνονται τα σύνορά της). Αυτό δεν είναι Ευρωπαϊκή Ένωση πλέον. Αυτό που επιδιώκετε όλοι είναι μια ευρωπαϊκή αυτοκρατορία, έτσι; Ανεξάρτητα από το αν προβαίνουν ή όχι σε μεταρρυθμίσεις, θα ενταχθούν – η πολιτική απόφαση έχει ήδη ληφθεί.
<P>
Ήμουν ένας από τους μόλις τρεις βρετανούς βουλευτές του ΕΚ –όλοι από το Κόμμα Ανεξαρτησίας του Ηνωμένου Βασιλείου (UKIP) φυσικά– που τάχθηκαν κατά του τελευταίου κύματος διεύρυνσης. Η ελεύθερη κυκλοφορία αγαθών και υπηρεσιών μεταξύ χωρών με άκρως διαφορετικά επίπεδα πλούτου είναι εντελώς διαφορετικό πράγμα από την ελεύθερη διακίνηση των λαών. Περισσότερα από 300 000 άτομα έχουν μεταναστεύσει στη Βρετανία από χώρες όπως η Πολωνία τους τελευταίους 20 μήνες και όταν ενταχθεί η Βουλγαρία και η Ρουμανία θα υπάρξει ακόμη ένα κύμα μετανάστευσης προς τη Βρετανία.
<SPEAKER ID="54" LANGUAGE="DE" NAME="Hubert Pirker (PPE-DE ). –" AFFILIATION="">
<P>
Κύριε Επίτροπε, αν μπορούν πραγματικά να λυθούν όλα αυτά τα προβλήματα, τότε είμαι υπέρ του να ενταχθούν το 2007 αυτές οι δύο χώρες. Αν όμως η έκθεση της Επιτροπής, που θα μας υποβληθεί ως αποτέλεσμα εξονυχιστικής εξέτασης, διαπιστώσει ελλείψεις που δεν μπορούν να καλυφθούν, τότε θα πρέπει να εξετάσουμε το ενδεχόμενο να δώσουμε στις χώρες αυτές λίγο ακόμα χρόνο προκειμένου να μπορέσουν να εκπληρώσουν πραγματικά τις προϋποθέσεις για την ένταξη.
<SPEAKER ID="55" LANGUAGE="EN" NAME="Poul Nyrup Rasmussen (PSE )." AFFILIATION="(Χειροκροτήματα)">
<P>
   – Κύριε Πρόεδρε, ως κάποιος που ήταν παρών στην Κοπεγχάγη όταν διατυπώσαμε τα κριτήρια της Κοπεγχάγης το 1993, θέλω καταρχάς να εκφράσω μια επιθυμία μου προς τον Επίτροπο: ας μην προβάλουμε στη Βουλγαρία και στη Ρουμανία οποιεσδήποτε νέες αξιώσεις σε σύγκριση με αυτές επί των οποίων στηρίζαμε πάντα την πολιτική μας όσον αφορά τη διεύρυνση. Ούτε νέες αξιώσεις, ούτε επιπλέον απαιτήσεις, αλλά ακριβώς τις ίδιες αξιώσεις και απαιτήσεις που είμαι βέβαιος ότι προβάλαμε σε όλα τα κράτη μέλη μας.
<P>
Δεύτερον, όπως είπε σήμερα ο Πρόεδρος της Ομάδας μας, κ. Schulz, είναι κοινή πεποίθηση ότι έχουμε υπερβεί την κρίσιμη μάζα και μπορούμε να πούμε ότι η Ρουμανία και η Βουλγαρία είναι πλέον ικανές να ενταχθούν στην Ευρωπαϊκή Ένωση. Δεν είναι τέλειες από όλες τις απόψεις. Υπάρχουν ακόμη άλυτα προβλήματα – έχετε αναφερθεί σε ορισμένα από αυτά και έχουμε αναφερθεί και εμείς σε ορισμένα, αλλά συμμεριζόμαστε την άποψη ότι βρισκόμαστε καθ’ οδόν και προχωράμε προς τη σωστή κατεύθυνση.
<P>
Τέλος, ως Πρόεδρος του Ευρωπαϊκού Σοσιαλιστικού Κόμματος, θέλω να τονίσω ότι συμφωνώ απολύτως με τους συναδέλφους μου κ.κ. Schulz και Swoboda. Κρίνουμε ότι θα ήταν καλύτερο να ενταχθούν τώρα αυτές οι δύο χώρες. Κατά τους προσεχείς μήνες –μέχρι τον Νοέμβριο και μετά τη σύνοδο του Ευρωπαϊκού Συμβουλίου τον Δεκέμβριο– θα πρέπει να εξετάσουμε κατά πόσον και με ποιον τρόπο πρέπει να διατυπώσουμε ορισμένες μεταβατικές απαιτήσεις μετά την ένταξή τους, την 1η Ιανουαρίου.
<SPEAKER ID="56" LANGUAGE="EN" NAME="Mairead McGuinness (PPE-DE )." AFFILIATION="">
<SPEAKER ID="57" LANGUAGE="" NAME="Παναγιώτης Μπεγλίτης (PSE ). –" AFFILIATION="">
<P>
   Κύριε Πρόεδρε, η Ευρωπαϊκή Επιτροπή έχει τη θεσμική και πολιτική ευθύνη να υποβάλει στις 16 Μαΐου τις εκθέσεις προόδου με τον πιο αντικειμενικό και δίκαιο τρόπο, χωρίς εκπτώσεις και στη βάση των ίδιων πολιτικών και οικονομικών κριτηρίων, όπως με τις άλλες υποψήφιες χώρες.
<P>
Σήμερα, από τη συζήτησή μας στην Ολομέλεια θα πρέπει να αναδείξουμε ότι παραμένει σταθερός μας στόχος η ένταξη της Βουλγαρίας και της Ρουμανίας την 1η του Γενάρη του 2007.
<SPEAKER ID="58" LANGUAGE="EN" NAME="Olli Rehn," AFFILIATION="Μέλος της Επιτροπής">
<P>
   . – Κύριε Πρόεδρε, επιτρέψτε μου καταρχάς να σας ευχαριστήσω γι’ αυτή την πολύ ουσιαστική, σοβαρή και υπεύθυνη συζήτηση. Κατά την άποψή μου, ο βαθμός στον οποίο συγκλίνουν οι απόψεις μας επιτρέπει την κατάρτιση μιας σύστασης της Επιτροπής τη 16η Μαΐου η οποία θα συνάδει με τις απόψεις που άκουσα να εκφράζει σήμερα το Κοινοβούλιο. Δεν θα μπορέσω να απαντήσω σε όλες σας τις ερωτήσεις τώρα. Σας έχω απαντήσει σε πολυάριθμες περιπτώσεις τις τελευταίες δύο εβδομάδες και τους τελευταίους δύο μήνες, τόσο προφορικώς όσο και γραπτώς. Μετά χαράς εξακολουθώ να απαντώ στις επιστολές σας σχετικά με τη Βουλγαρία και τη Ρουμανία και την πρόοδο που σημειώνουν αυτές οι χώρες.
<P>
Επιτρέψτε μου απλώς να συνοψίσω τις απόψεις και τις θέσεις της Επιτροπής όσον αφορά την ημερομηνία και τους όρους ένταξης της Βουλγαρίας και της Ρουμανίας. Στόχος μου είναι αμφότερες οι χώρες να μπορέσουν να ενταχθούν τον Ιανουάριο του 2007. Ωστόσο, έχω καθήκον να διασφαλίσω ότι κατά την ένταξή τους πράγματι θα πληρούν τα κριτήρια και θα είναι απολύτως έτοιμες να λειτουργήσουν ως μέλη της Ευρωπαϊκής Ένωσης. Από αυτή την άποψη, η εξεταστική επιτροπή θα συνεχίσει το έργο της τουλάχιστον μέχρι τις 16 Μαΐου.
<P>
Εν κατακλείδι, μπορώ να σας διαβεβαιώσω ότι η Επιτροπή θα παρουσιάσει μια απολύτως αντικειμενική και ισορροπημένη αξιολόγηση στις 16 Μαΐου και μπορώ να σας διαβεβαιώσω επίσης ότι θα υποβάλουμε πρόταση για τη λήψη μιας προσεκτικά σταθμισμένης απόφασης, η οποία θα διατηρήσει τη δυναμική των αναγκαίων μεταρρυθμίσεων και την επιτόπια εφαρμογή τους πριν και μετά την ένταξη των δύο χωρών.
<P>
Αυτή είναι η αποστολή μας ως θεματοφυλάκων των Συνθηκών και γι’ αυτό θα ζητήσω τη στήριξή σας στις 16 Μαΐου και κατά τη συζήτηση που θα ακολουθήσει μετά την υποβολή της εν λόγω έκθεσης. 
<SPEAKER ID="59" LANGUAGE="" NAME="Πρόεδρος." AFFILIATION="Γραπτή δήλωση (άρθρο 142 του Κανονισμού)">
<SPEAKER ID="60" LANGUAGE="PL" NAME="Marcin Libicki (UEN ). –" AFFILIATION="">
<P>
   Η ομιλία του Επιτρόπου Rehn για την προσχώρηση της Ρουμανίας και της Βουλγαρίας στην ΕΕ αποτελεί πηγή ελπίδας για μένα. Θα ήθελα να τονίσω ότι το πολωνικό κοινοβούλιο ψήφισε σχεδόν ομόφωνα υπέρ της αποδοχής αυτών των χωρών στην ΕΕ, με μόνο μία ψήφο κατά. Αυτό οφείλεται στο ότι πιστεύουμε πως η επέκταση της Ένωσης με την ένταξη νέων χωρών θα αποτελέσει, αφενός, μια έκφραση αλληλεγγύης μεταξύ των ευρωπαϊκών χωρών, ενώ, αφετέρου θα δημιουργήσει νέες ευκαιρίες και προοπτικές τόσο για τις νέες χώρες όσο και για όλη την Κοινότητα. Θα χαιρόμουν ιδιαίτερα αν οι υπόλοιπες χώρες κατάφερναν να προσφέρουν αυτή την έκφραση ευρωπαϊκής αλληλεγγύης όπως η Πολωνία.
<SPEAKER ID="61" LANGUAGE="" NAME="Πρόεδρος." AFFILIATION="">
<SPEAKER ID="62" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<SPEAKER ID="63" LANGUAGE="EN" NAME="Benita Ferrero-Waldner," AFFILIATION="Μέλος της Επιτροπής">
<P>
Θέλω να καταστεί απολύτως σαφές το περιεχόμενο αυτής της απόφασης. Όπως αναφέρθηκε, αναστείλαμε τις πληρωμές προς την παλαιστινιακή κυβέρνηση, αλλά δεν αναστείλαμε τη χορήγηση βοήθειας προς τον παλαιστινιακό λαό. Απεναντίας, μετά τις αρχές του τρέχοντος έτους αυξήσαμε τη βοήθεια που προσφέρουμε στους Παλαιστινίους. Στις 27 Φεβρουαρίου ανακοίνωσα μια δέσμη μέτρων βοήθειας ύψους 120 εκατ. ευρώ, περιλαμβανομένης της παροχής βοήθειας σε πρόσφυγες και της συμβολής στην κάλυψη του κόστους καυσίμων. Αυτό σημαίνει ότι χρησιμοποιήσαμε το ήμισυ σχεδόν του συνήθους ετήσιου προϋπολογισμού μας σε δύο μόλις μήνες. Από τα χρήματα αυτά, 100 εκατ. ευρώ έχουν ήδη διατεθεί, ποσό πενταπλάσιο από αυτό που προσφέραμε την ίδια χρονική περίοδο το 2005.
<P>
Άκουσα ορισμένους ανθρώπους να ισχυρίζονται ότι η Ευρώπη πληρώνει τους μισθούς των μελών της Παλαιστινιακής Αρχής. Αυτό, απλούστατα, δεν ισχύει. Η δημοσιονομική ενίσχυση που προσφέραμε στο παρελθόν στην Παλαιστινιακή Αρχή συνδεόταν με την υλοποίηση μεταρρυθμίσεων. Στην καλύτερη περίπτωση κάλυψε λιγότερο από το 10% του κόστους των αμοιβών. Το πραγματικό ζήτημα είναι η δέσμευση από το Ισραήλ των φορολογικών και τελωνειακών εσόδων των Παλαιστινίων. Πρόκειται για παλαιστινιακούς φόρους οι οποίοι έχουν ήδη καταβληθεί. Η δέσμευσή τους σημαίνει ότι δεν μπορούν να προσφερθούν δημόσιες υπηρεσίες, δεν μπορούν να καταβληθούν μισθοί και πολλές οικογένειες θα υποφέρουν.
<P>
Από την πλευρά των Παλαιστινίων, ο Πρόεδρος Αμπάς μπορεί πράγματι να διαδραματίσει κεντρικό ρόλο, μεταξύ άλλων, στις διαπραγματεύσεις με το Ισραήλ. Αναζητούμε τρόπους στήριξής του, αλλά δεν υποστηρίζουμε τη δημιουργία παράλληλων συστημάτων. Απεναντίας, εξετάζουμε, σε συνεργασία με άλλους χορηγούς βοήθειας, τις δυνατότητες δημιουργίας ενός διεθνούς εποπτικού μηχανισμού ο οποίος θα μπορούσε να διευκολύνει τον έλεγχο των πόρων των χορηγών βοήθειας για την κάλυψη των αναγκών, λόγου χάρη, στους τομείς της υγείας και της εκπαίδευσης. Η συνεδρίαση της Τετραμερούς στις 9 Μαΐου είναι μια ευκαιρία προκειμένου να αντιμετωπίσει η διεθνής κοινότητα αυτό το ζήτημα, καθώς και τα μέτρα που μπορεί να λάβει το Ισραήλ για να διευκολύνει την κατάσταση ως προς την ανθρωπιστική πτυχή.
<P>
Θέλω, εν κατακλείδι, να υπογραμμίσω την επιθυμία μας να μεταβάλει τη στάση της η κυβέρνηση της Παλαιστινιακής Αρχής, και όχι να αποτύχει. Κατ’ αυτόν τον τρόπο προσπαθούμε να γεφυρώσουμε την αντίφαση μεταξύ των απόψεων που υποστηρίζουν επί του παρόντος τα μέλη της νέας παλαιστινιακής κυβέρνησης και η Χαμάς ως οργάνωση και του στόχου της ΕΕ για διευθέτηση της διαμάχης μεταξύ Ισραηλινών και Παλαιστινίων μέσω διαπραγματεύσεων, έτσι ώστε το Ισραήλ να μπορέσει να συνυπάρξει ειρηνικά με ένα μελλοντικό παλαιστινιακό κράτος βάσει των συνόρων του 1967. 
<SPEAKER ID="64" LANGUAGE="" NAME="" AFFILIATION="Αντιπροέδρου">
<SPEAKER ID="65" LANGUAGE="ES" NAME="José Ignacio Salafranca Sánchez-Neyra," AFFILIATION="εξ ονόματος της Ομάδας PPE-DE">
<P>
   Κύριε Πρόεδρε, μετά τις δηλώσεις της Προεδρίας του Συμβουλίου και της Επιτροπής, και μετά τα αποτελέσματα των παλαιστινιακών εκλογών, στα οποία αναφέρθηκε η κ. Ferrero-Waldner, είναι σαφές ότι επίκειται μια πολιτική, οικονομική, κοινωνική και ανθρωπιστική κρίση. Γίνεται λόγος ακόμη και για το ενδεχόμενο εμφύλιου πολέμου, το οποίο ελπίζουμε ότι δεν θα υλοποιηθεί.
<P>
Εν πάση περιπτώσει, όπως επεσήμανε η κ. Ferrero-Waldner, είναι προφανές ότι βρισκόμαστε αντιμέτωποι με μια διπλή αντίφαση: μια εσωτερική αντίφαση από την πλευρά της Ευρωπαϊκής Ένωσης, διότι δεν είναι δυνατό να συμπεριλαμβάνει η Ευρωπαϊκή Ένωση το κόμμα που κέρδισε τις εκλογές στον κατάλογό της με τις τρομοκρατικές οργανώσεις και, αφετέρου, να συνεισφέρει οικονομικά από τον κοινοτικό προϋπολογισμό σε μια οργάνωση που δεν αποκηρύσσει τη βία.
<P>
Πιστεύω ότι το Κοινοβούλιο πρέπει να υποστηρίξει τη δήλωση της Προεδρίας του Συμβουλίου. Πρέπει να είμαστε σταθεροί στην υπεράσπιση των αρχών μας· πρέπει να προσπαθήσουμε να διοχετεύσουμε τη βοήθεια μέσω του Πρόεδρου της Εθνικής Παλαιστινιακής Αρχής· πρέπει να προσπαθήσουμε να διασφαλίσουμε ότι ο παλαιστινιακός λαός δεν θα υποφέρει, όπως επεσήμανε η κ. Ferrero-Waldner, και πρέπει να συνεχίσουμε να παρέχουμε βοήθεια για καθαρά ανθρωπιστικούς λόγους.
<P>
Η κ. Ferrero-Waldner είπε επίσης ότι κανείς δεν έχει βοηθήσει τον παλαιστινιακό λαό τόσο πολύ όσο η Ευρωπαϊκή Ένωση. Και αυτό είναι απολύτως αληθές, διότι στα 100 δολάρια που δαπανώνται για αυτή την ειρηνευτική διαδικασία, τα 60 προέρχονται από την Ευρωπαϊκή Ένωση.
<SPEAKER ID="66" LANGUAGE="IT" NAME="Pasqualina Napoletano," AFFILIATION="εξ ονόματος της Ομάδας PSE">
<P>
   Κύριε Πρόεδρε, κύριε Winkler, κυρία Ferrero-Waldner κυρίες και κύριοι, θέλω να εκφράσω τις επιφυλάξεις μου σχετικά με τις εξελίξεις της ευρωπαϊκής πολιτικής στη δύσκολη κατάσταση της Μέσης Ανατολής. Με ανησυχεί το γεγονός ότι οι αποφάσεις που έλαβε το Συμβούλιο ίσως αποτελέσουν τροχοπέδη στις σταδιακές έστω εξελίξεις μιας αντικειμενικά δύσκολης κατάστασης. Με ανησυχεί επίσης ο κίνδυνος μιας περαιτέρω ριζοσπαστικοποίησης που μπορεί να προκαλέσει η απελπισία των Παλαιστινίων.
<SPEAKER ID="67" LANGUAGE="EN" NAME="Graham Watson," AFFILIATION="εξ ονόματος της Ομάδας ALDE">
<P>
   . – Κύριε Πρόεδρε, βρισκόμαστε ενώπιον αδιεξόδου. Υποστηρίξαμε τις δημοκρατικές εκλογές στην Παλαιστίνη και οδηγηθήκαμε στην εκλογή μιας κυβέρνησης της οποίας ηγείται ένα κίνημα το οποίο περιλαμβάνεται στον ευρωπαϊκό κατάλογο διεθνών τρομοκρατικών οργανώσεων. Αν συνεχίσουμε να χορηγούμε οικονομική βοήθεια στην ελεγχόμενη από τη Χαμάς κυβέρνηση θα στηρίζουμε ένα καθεστώς το οποίο αρνείται στους γείτονές του το δικαίωμα ύπαρξής τους· αν τερματίσουμε την οικονομική στήριξη το παλαιστινιακό κράτος δεν θα είναι βιώσιμο, οι θέσεις απασχόλησης 140 000 δημοσίων υπαλλήλων θα τεθούν σε κίνδυνο και, επιπλέον, θα ενισχυθούν οι εντάσεις.
<P>
Όλες οι πολιτικές ομάδες του Κοινοβουλίου είναι διχασμένες όσον αφορά τον ενδεδειγμένο τρόπο αντίδρασής μας. Το ίδιο ισχύει και για τη δική μου Ομάδα. Ενισχύσαμε την Παλαιστινιακή Αρχή με 600 εκατ. δολάρια ετησίως επειδή επιθυμούσαμε να επηρεάσουμε την ειρηνευτική διαδικασία. Αν δεν το πράξουμε εμείς, θα το πράξουν άλλοι. Η Χαμάς χρειάζεται 170 εκατ. δολάρια μηνιαίως για την κάλυψη των μισθολογικών αναγκών της. Το Ιράν δήλωσε πριν από δέκα ημέρες ότι θα προσφέρει 50 εκατομμύρια· το Σάββατο η Ρωσία προσέφερε επίσης βοήθεια· οι χώρες του Κόλπου έχουν υποσχεθεί ότι θα προσφέρουν περίπου 80 εκατομμύρια. Από την άλλη πλευρά, το Ισραήλ δεσμεύει φορολογικά έσοδα τα οποία ανήκουν στους Παλαιστινίους, ενώ αυτή την εβδομάδα το αμερικανικό δημόσιο έθεσε φραγμούς στη ροή χρημάτων προς τους Παλαιστινίους καθώς απαγόρευσε στους αμερικανούς υπηκόους να συναλλάσσονται με την πρώτη δημοκρατικά εκλεγμένη Παλαιστινιακή Αρχή.
<SPEAKER ID="68" LANGUAGE="DA" NAME="Margrete Auken," AFFILIATION="εξ ονόματος της Ομάδας Verts/ALE.">
<P>
Ήμουν μία από τους επτά βουλευτές των πέντε μεγάλων Ομάδων του Κοινοβουλίου που επισκέφθηκαν την περιοχή πριν από δύο εβδομάδες και συναντήθηκαν με τους εκπροσώπους όλων των κομμάτων στο παλαιστινιακό κοινοβούλιο, συμπεριλαμβανομένου του κόμματος Αλλαγή και Μεταρρύθμιση, το οποίο αποτελεί την κοινοβουλευτική πτέρυγα της Χαμάς. Κατέστη σαφές ότι αναγνωρίζουν τα σύνορα προ του 1967 και, ως εκ τούτου, το Ισραήλ. Η Χαμάς εδώ και 18 μήνες πλέον απέχει από τη χρήση σοβαρής βίας κατά του Ισραήλ, ενώ το Ισραήλ βομβάρδιζε συστηματικά τη Γάζα και συχνά σκότωνε άμαχους πολίτες, συμπεριλαμβανομένων παιδιών. Η Χαμάς δεν τέθηκε κατά της τήρησης από την PLO της διαπραγματευτικής πολιτικής που υιοθέτησε. Αν η ΕΕ ήθελε πραγματικά, δεν θα ήταν δύσκολο, εν ολίγοις, να βρει μέσα συνεργασίας με τις παλαιστινιακές αρχές ώστε να ενισχυθεί η ειρηνική ανάπτυξη και να γίνει η Χαμάς πιο δημοκρατική.
<P>
Ωστόσο, δεν κάνουμε αυτό. Επιπλέον, αποδεχόμαστε μια κατάσταση στην οποία το Ισραήλ απορρίπτει όλους τους όρους της ΕΕ. Τα δύο μέτρα και σταθμά της ΕΕ και των Ηνωμένων Πολιτειών είναι υπερβολικά προφανή. Γιατί δεν πρέπει το Ισραήλ να αναγνωρίσει την Παλαιστίνη και τα σύνορα προ του 1967; Γιατί να μην σεβαστούν την απόφαση του Δικαστηρίου της Χάγης και να γκρεμίσουν το παράνομο τείχος; Γιατί να μην θέσουν τέλος στην προσάρτηση της Ανατολικής Ιερουσαλήμ; Αψηφώντας τον αποκαλούμενο οδικό χάρτη, κλπ., χτίζουν τώρα κτίρια στη ζώνη Ε1. Γιατί να μην επιστρέψουν στους Παλαιστινίους τα χρήματά τους, δηλαδή όλα τα χρήματα που παρακρατούν παρανόμως; Ο κ. Σολάνα είπε ότι θα πρέπει να το πράξουν. Η κ. Ferrero-Waldner επίσης είπε σαφέστατα ότι θα πρέπει να το πράξουν. Δεν το πράττουν, ωστόσο, και δεν συμβαίνει απολύτως τίποτα. Η ανομία αυξάνεται και η ευθύνη είναι δική μας, δηλαδή της ΕΕ, διότι επιτρέπουμε στο Ισραήλ να αγνοεί αμέριμνο όλες τις συμφωνίες. Όταν συναντούμε τους Παλαιστινίους, ωστόσο, είναι αδύνατο να εξηγήσουμε τα δύο μέτρα και σταθμά που συνηθίσαμε να εφαρμόζουμε σε σχέση με το Ισραήλ. Δεν μπορούν να κατανοήσουν αυτή την προσέγγιση, η εφαρμογή της οποίας από την πλευρά μας είναι ίσως το πιο επικίνδυνο πράγμα που κάνουμε αυτή τη στιγμή. Το πρόβλημα δεν είναι οι χρηματικές συναλλαγές μας, αλλά τα ασταθή δύο μέτρα και σταθμά που εφαρμόζουμε. 
<SPEAKER ID="69" LANGUAGE="IT" NAME="Luisa Morgantini," AFFILIATION="εξ ονόματος της Ομάδας GUE/NGL">
<P>
   Κύριε Πρόεδρε, κυρίες και κύριοι, ανάμεσα στην Ιερουσαλήμ και την κατεχόμενη από το 1967 περιοχή του Maleh Adumin ξεκίνησε, νομίζω σήμερα, η κατασκευή ενός ισραηλινού αστυνομικού τμήματος, την οποία χρηματοδοτεί η εθνικιστική Δεξιά με πόρους μιας εθνικιστικής ομάδας. Σε αντάλλαγμα θα παραχωρηθεί ένα παλιό αστυνομικό γραφείο που βρίσκεται στην Rus Al Amud, στο κέντρο της αραβικής συνοικίας της Ανατολικής Ιερουσαλήμ.
<P>
Από τις 13 έως τις 15 Απριλίου, δολοφονήθηκαν παιδιά, βομβαρδίστηκε η Γάζα, τραυματίσθηκαν 41 Παλαιστίνιοι και ο στρατός κατέλαβε 10 σπίτια. Τον κατάλογο αυτόν δεν τον έχω συντάξει εγώ· ενημερώνεται καθημερινά από την αντιπροσωπεία της Ευρωπαϊκής Επιτροπής στην Ιερουσαλήμ. Είναι διαθέσιμος σε όλους.
<P>
Στη Γάζα οι πολίτες βομβαρδίζονται και πεινούν και εσείς το γνωρίζετε πολύ καλά! Στη Γάζα, η Ευρωπαϊκή Ένωση μπορεί να επιβάλει τον σεβασμό των συμφωνιών που έγιναν μεταξύ της Ευρωπαϊκής Ένωσης και της Τετραμερούς σε σχέση με τη Ράφα και το σημείο διέλευσης Tul Karm στη Ράφα. Το σημείο διέλευσης Tul Karm είναι κλειστό και αυτό δεν είναι απλώς ανθρωπιστικό ζήτημα, καθώς δεν αφορά μόνον τους Παλαιστίνιους που πεινούν στη Γάζα: είναι πρόβλημα ελευθερίας και δημοκρατίας.
<P>
Πρέπει να πιέσουμε την ισραηλινή κυβέρνηση και όχι να υποβάλλουμε απλώς αιτήματα! Ορθώς, κατά την άποψή μου, εξακολουθούμε να ζητάμε από τη Χαμάς να αποκηρύξει τη βία, αλλά θα πρέπει επίσης να αξιοποιήσουμε το γεγονός ότι επί 18 μήνες η Χαμάς δεν έχει προβεί σε βίαιες ενέργειες και δηλώνει ότι προτίθεται να συνεχίσει αυτήν την τακτική.
<P>
Σε τελική ανάλυση οι Παλαιστίνιοι είναι διασπασμένοι όπως και εμείς: 235 000 ψήφισαν υπέρ της Χαμάς και 213 000 υπέρ της Αλ Φατάχ και άλλων κομμάτων. Πρέπει να αποδεχθούμε με τόλμη της ευθύνες μας για μια πολιτική που δεν θα φέρει κανένα αποτέλεσμα στη Μέση Ανατολή, εάν δεν εφαρμόσουμε ίδια μέτρα και σταθμά για το Ισραήλ και την Παλαιστίνη. Όπως λένε και πολλοί Ισραηλινοί, είναι απαραίτητο να προχωρήσουμε σε συνομιλίες· ας ακούσουμε λοιπόν τις φωνές υπέρ του διαλόγου που έρχονται από το Ισραήλ!
<P>
Πρέπει να κατανοήσουμε όσα συμβαίνουν στην ισραηλινή κυβέρνηση: τι θα πούμε εάν ένας ρατσιστής και ξενόφοβος, όπως ο Liebermann, ανέλθει στην εξουσία; Η Ευρωπαϊκή Ένωση έχει την ικανότητα να πει και να κάνει περισσότερα, εάν όντως επιθυμούμε δύο λαούς και δύο κράτη, σε αντίθεση με αυτό που συμβαίνει τώρα: ένα κράτος που υπάρχει και ένα άλλο που δεν υπάρχει και διαβρώνεται συνεχώς. 
<SPEAKER ID="70" LANGUAGE="EN" NAME="Gerard Batten," AFFILIATION="εξ ονόματος της Ομάδας IND/DEM">
<P>
Η διάθεση από την Ευρωπαϊκή Ένωση στην Παλαιστίνη χρημάτων των φορολογουμένων αποτελεί μακροχρόνιο σκάνδαλο, καθώς δεν κατέστη ποτέ δυνατό να ελεγχθούν πλήρως οι εν λόγω πόροι και είναι σχεδόν βέβαιο ότι τμήμα τους κατέληξε στα χέρια τρομοκρατών. Ο παλαιστινιακός λαός αξίζει ενδεχομένως να λάβει ανθρωπιστική βοήθεια, όμως αυτή η βοήθεια δεν πρέπει να προέρχεται από την Ευρωπαϊκή Ένωση, τους λογαριασμούς της οποίας αδυνατούν να κλείσουν οι ίδιοι οι εσωτερικοί ελεγκτές της επί 11 συναπτά έτη. Η διάθεση διεθνούς βοήθειας πρέπει να επανέλθει υπό τον έλεγχο των εθνικών κρατών. 
<SPEAKER ID="71" LANGUAGE="DE" NAME="Elmar Brok (PPE-DE ). –" AFFILIATION="">
<P>
Αυτές οι δύο είναι οι εναλλακτικές δυνατότητες για την καταβολή των χρημάτων στην Παλαιστινιακή Αρχή υπό τον έλεγχο της Χαμάς, η οποία έκανε τρομερές δηλώσεις μετά την επίθεση αυτοκτονίας, ενώ ο ισραηλινός πρωθυπουργός κ. Olmert μίλησε μετρημένα. Ελπίζω ότι θα μπορέσει να τεθεί σε κίνηση η διαδικασία με τη χρησιμοποίηση και από τη δική μας πλευρά μιας μετρημένης γλώσσας και ευχαριστώ την Προεδρία που καταβάλλει εμφανείς προσπάθειες να οδηγήσει τη διαδικασία προς αυτήν την κατεύθυνση. 
<SPEAKER ID="72" LANGUAGE="FR" NAME="Véronique De Keyser (PSE )." AFFILIATION="(Χειροκροτήματα από την αριστερή πτέρυγα)">
<P>
Εν ολίγοις, αν οι εκλογές επρόκειτο να διεξαχθούν αύριο, φοβάμαι πως η Χαμάς δεν θα συγκέντρωνε πια το 44% των ψήφων αλλά ίσως το 70%. Αυτό είναι πολύ σοβαρό. Ορισμένοι βουλευτές, και είμαι και εγώ μέσα σε αυτούς, στοιχημάτισαν ότι η Χαμάς θα δεσμευόταν να ακολουθήσει την οδό της πολιτικής αντίστασης, αν της δίναμε τον χρόνο να το πράξει. Πρόκειται για ένα τρελό στοίχημα, η ιστορία όμως των τρομοκρατικών οργανώσεων αποδεικνύει ότι αυτή η τρέλα έχει λογική. Ποιος ο λόγος λοιπόν μιας εσπευσμένης απόφασης η οποία θα είχε ανυπολόγιστες πολιτικές συνέπειες; Βρισκόμαστε ενόψει εμφυλίου πολέμου στην Παλαιστίνη, οι αρχές καταρρέουν και η ευρωπαϊκή πολιτική μοιάζει να ταυτίζεται απολύτως με την αμερικανική.
<P>
Δεν θέλω να ακούσω τη δικαιολογία ότι η υπομονή είχε εξαντληθεί, ότι η Χαμάς είχε προειδοποιηθεί και ότι θα συνεχίσει να χορηγείται ανθρωπιστική βοήθεια. Οι τεράστιες επιπτώσεις αυτής της απόφασης απαιτούν πιο αξιόπιστες εξηγήσεις. Κανείς σε αυτό το Σώμα δεν αγνοεί ότι μια τρομοκρατική οργάνωση δεν καταθέτει τα όπλα χωρίς διαπραγματεύσεις, ιδίως αν η αιτία της αντίστασής της εξακολουθεί να υφίσταται. Στην Παλαιστίνη η κατοχή είναι πανταχού παρούσα. Όπως είπε η κ. Morgantini, περισσότεροι από 50 θάνατοι σημειώθηκαν από τον Ιανουάριο του 2006, η κατασκευή του τείχους συνεχίζεται, οι όχθες του ποταμού Ιορδάνη προσαρτώνται και η Ανατολική Ιερουσαλήμ ασφυκτιά.
<SPEAKER ID="73" LANGUAGE="DE" NAME="Johannes Voggenhuber (Verts/ALE ). –" AFFILIATION="">
<SPEAKER ID="74" LANGUAGE="" NAME="Αδάμος Αδάμου (GUE/NGL ). –" AFFILIATION="">
<P>
   Κύριε Πρόεδρε, από τις 30 Μαρτίου παρακολουθούμε με δέος μια εξαιρετικά επικίνδυνη επιδείνωση της κατάστασης στα κατεχόμενα παλαιστινιακά εδάφη. Mε βάση την επίσημη ενημέρωση που ο ειδικός συντονιστής του ΟΗΕ για το Μεσανατολικό έκανε στο Συμβούλιο Ασφαλείας, τον τελευταίο μήνα 40 άτομα έχασαν τη ζωή τους και ανάμεσά τους τουλάχιστον 3 παιδιά Παλαιστινίων. Ο φαύλος κύκλος όμως της βίας συνεχίστηκε με επιθέσεις αυτοκτονίας. Καταδικάζουμε τις πράξεις βίας ενάντια σε αμάχους πολίτες, που μόνο πόνο και επιπρόσθετα δεινά μπορούν να φέρουν.
<P>
Και τι μήνυμα στέλνουμε άραγε με την απόφασή μας αυτή στους Ισραηλινούς; Πώς το εισπράττει άραγε το κράτος του Ισραήλ; Μάλλον σαν επιταγή εν λευκώ για τη συνέχιση των πράξεων βίας και του οικονομικού αποκλεισμού, τη στιγμή μάλιστα που η διεθνής κοινότητα τιμωρεί του Παλαιστινίους. Μέχρι τις 9 Μαΐου που θα συνέλθει το κουαρτέτο δεν ξέρει κανείς πόσο αργά θα είναι.
<P>
Θέλω να σχολιάσω και τη δήλωση του συναδέλφου, κ. Batten, για τη «θλιβερή» απόφαση που πήρε ο παλαιστινιακός λαός. Αν είναι δυνατόν, κυρίες και κύριοι συνάδελφοι, να χαρακτηρίζουμε «θλιβερή» μια απόφαση που πήρε με ελεύθερο δημοκρατικό τρόπο, και υπό κατοχή μάλιστα, ένας λαός σε εκλογές τις οποίες έχουμε χαρακτηρίσει δίκαιες και διαφανείς. 
<SPEAKER ID="75" LANGUAGE="EN" NAME="Charles Tannock (PPE-DE )." AFFILIATION="">
<P>
   – Κύριε Πρόεδρε, τάσσομαι 150% υπέρ της σοφής απόφασης του Συμβουλίου και της Επιτροπής να παγώσουν κάθε μορφή άμεσης δημοσιονομικής ενίσχυσης προς την Παλαιστινιακή Αρχή της οποίας ηγείται μια Χαμάς η οποία δεν έχει αναθεωρήσει τη στάση της. Αμφισβήτησα εξαρχής τη νομιμοποίηση από τη Δύση και την αποδοχή υποψηφίων της Χαμάς οι οποίοι είναι ένθερμοι υποστηρικτές του ένοπλου αγώνα και της εξάλειψης του κράτους του Ισραήλ από τον χάρτη. Έκανα τον κόπο να διαβάσω το καταστατικό της οργάνωσης, που συντάχθηκε το 1988, το οποίο εκφράζει αντιλήψεις φρικτά μεσαιωνικές και φανατικές, διαπνέεται από αντισημιτισμό και εξαίρει το Τζιχάντ και τον νόμο της Σαρία. Εκ των υστέρων, αντιλαμβανόμαστε ότι έπρεπε να είχαμε εκφραστεί με πολύ μεγαλύτερη σαφήνεια, καθώς το Ισραήλ μας είχε προειδοποιήσει σαφώς τότε ότι δεν έπρεπε να επιτραπεί η συμμετοχή υποψηφίων της Χαμάς στις εκλογές αν δεν αποκήρυσσαν την τρομοκρατική βία, δεν αναγνώριζαν το δικαίωμα ύπαρξης του κράτους του Ισραήλ και δεν εξέφραζαν την προσήλωσή τους στις υποχρεώσεις που ανέλαβε και στις συμφωνίες που συνήψε η ΟΑΠ σχετικά με την ειρηνευτική συμφωνία του Όσλο, με την Τετραμερή και σχετικά με τον ειρηνευτικό οδικό χάρτη.
<P>
Τέλος, «δείξε μου τον φίλο σου, να σου πω ποιος είσαι», και την περασμένη εβδομάδα έγινε γνωστή η πληροφορία ότι ο ίδιος ο Οσάμα Μπιν Λάντεν, όπως και ο Πρόεδρος του Ιράν κ. Αχμαντινετζάντ, εξέφρασε τη συμφωνία του με το ισλαμικό πρόγραμμα της Χαμάς και τον λεγόμενο ιερό της πόλεμο κατά του Ισραήλ. Συνεπώς, πρέπει πλέον να παρακάμψουμε τη Χαμάς κατά τη διάθεση ανθρωπιστικής βοήθειας στον παλαιστινιακό λαό, ίσως μέσω του Γραφείου Αρωγής και Έργων των Ηνωμένων Εθνών (UNRWA), μη κυβερνητικών οργανώσεων κλπ., και να ενισχύσουμε συγχρόνως την προβολή του έργου της Ευρωπαϊκής Ένωσης. Δεν μπορούμε να προσφέρουμε άμεση δημοσιονομική ενίσχυση σε μια Χαμάς η οποία, ενώ δεν έχει αναθεωρήσει τη στάση της, ηγείται της Παλαιστινιακής Αρχής· κάτι τέτοιο θεωρείται εντελώς απαράδεκτο από τους ψηφοφόρους μου στο Λονδίνο. 
<SPEAKER ID="76" LANGUAGE="EN" NAME="Caroline Lucas (Verts/ALE )." AFFILIATION="">
<SPEAKER ID="77" LANGUAGE="EN" NAME="Jana Hybášková (PPE-DE )." AFFILIATION="">
<P>
Οι μηχανισμοί οικονομικής εποπτείας και διεθνούς ελέγχου έχουν τεράστια σημασία, και επ’ αυτού θα ακολουθήσουμε τις υποδείξεις σας και θα σας στηρίξουμε. Γνωρίζουμε ότι έχουν ήδη καταβληθεί 165 εκατ. ευρώ στους Παλαιστινίους, πράγμα που σημαίνει ότι δεν έχουμε σταματήσει την παροχή βοήθειας, αλλά είμαστε παρόντες στην περιοχή, και φρονώ ότι η Επιτροπή πρέπει να είναι πιο εμφατική όσον αφορά το γεγονός ότι έχουμε προσφέρει πόρους για τη στήριξη της δημιουργίας ενός βιώσιμου παλαιστινιακού κράτους.
<SPEAKER ID="78" LANGUAGE="ES" NAME="David Hammerstein Mintz (Verts/ALE ). –" AFFILIATION="">
<P>
Αν πρόκειται να διατυπώσουμε πολιτικές απαιτήσεις στους Παλαιστίνιους, δεν μπορούμε να αγνοήσουμε την πιθανή είσοδο στην ισραηλινή κυβέρνηση του κόμματος του Liberman, με ένα πολιτικό πρόγραμμα που είναι ανοιχτά ρατσιστικό απέναντι στην αραβική μειονότητα του Ισραήλ.
<SPEAKER ID="79" LANGUAGE="EN" NAME="Ιωάννης Κασουλίδης (PPE-DE )." AFFILIATION="">
<P>
Βρισκόμαστε σε σημείο καμπής. Είμαι βέβαιος, λαμβάνοντας υπόψη την πρόσφατη ιστορία, ότι αν υπήρχε κατάλογος τρομοκρατικών οργανώσεων πριν από 30 χρόνια, θα συμπεριλάμβανε και την ΟΑΠ. Τα όσα ελέχθησαν σήμερα για τη Χαμάς, καθώς και για τα όσα περιλαμβάνονται στο καταστατικό ή τις δηλώσεις της, ισχύουν επίσης για την ΟΑΠ πριν από 50 χρόνια. Παρ’ όλα αυτά, η ΟΑΠ έγινε συνομιλητής του Ισραήλ στην προσπάθεια εξεύρεσης ειρηνικής λύσης. Ως εκ τούτου, πρέπει να καταβάλουμε κάθε δυνατή προσπάθεια ώστε να ενθαρρύνουμε τη Χαμάς να μεταβάλει τη στάση της και να υιοθετήσει μια στάση η οποία ευελπιστούμε ότι θα προαγάγει την ειρηνευτική διαδικασία. Αυτό δεν είναι όσο δύσκολο μπορεί να φαίνεται, αρκεί να προσφέρουμε στην οργάνωση κάποια περιθώρια ελιγμών: ίσως την αποκήρυξη της βίας, ενδεχομένως μια επ’ αόριστον εκεχειρία για μεγάλο χρονικό διάστημα, ή κάτι παρόμοιο.
<SPEAKER ID="80" LANGUAGE="EN" NAME="Hans Winkler," AFFILIATION="Προεδρεύων του Συμβουλίου">
<P>
Συγχρόνως, πολλοί ομιλητές επέμειναν στο ότι δεν πρέπει να λησμονήσουμε τον παλαιστινιακό λαό, και δεν τον λησμονούμε. Ο κ. Κασουλίδης, ο κ. Brok και άλλοι δήλωσαν ότι πρέπει να καταστήσουμε σαφές στον παλαιστινιακό λαό ότι η βοήθεια που λαμβάνει προέρχεται από την Ευρωπαϊκή Ένωση. Βεβαίως, υπάρχει κίνδυνος να στραφούν οι Παλαιστίνιοι σε άλλες πηγές. Πρέπει να τους κάνουμε να κατανοήσουν ότι είμαστε πρόθυμοι να τους βοηθήσουμε. Πρέπει να κατανοήσουν ότι η Ευρωπαϊκή Ένωση δεν έχει μόνο την προθυμία αλλά και τη σαφή επιθυμία και βούληση να τους βοηθήσει. Πρέπει όμως να γίνει αντιληπτό ότι δεν μπορούμε να παραβούμε τις αρχές μας.
<P>
Η ελπίδα που εξέφρασε ο κ. Watson, ότι δηλαδή τα όσα υποστηρίζει ένα κόμμα όταν βρίσκεται στην αντιπολίτευση αλλάζουν όταν βρεθεί στην κυβέρνηση, είναι σε μεγάλο βαθμό και η ελπίδα της Ευρωπαϊκής Ένωσης. Αναμφίβολα, η διαδικασία θα είναι χρονοβόρα, αλλά η Ένωση οφείλει να καταστήσει σαφείς τις προθέσεις της και να επιδιώξει την επίτευξη των στόχων της. Αυτό ακριβώς, άλλωστε, πράττουμε.
<P>
Η Τετραμερής για τη Μέση Ανατολή θα συνεδριάσει σε επίπεδο Υπουργών Εξωτερικών στις 9 Μαΐου, και βεβαίως η πρόσφατη έκκληση του Προέδρου Αμπάς για διεξαγωγή διεθνούς ειρηνευτικής διάσκεψης θα είναι ένα από τα θέματα της ημερήσιας διάταξης. Δεν μπορώ, ασφαλώς, να προδικάσω την τελική απόφαση, αλλά το θέμα οπωσδήποτε θα συζητηθεί.
<SPEAKER ID="81" LANGUAGE="EN" NAME="Benita Ferrero-Waldner," AFFILIATION="Μέλος της Επιτροπής">
<P>
   . – Κύριε Πρόεδρε, ελέχθη επανειλημμένα ότι βρισκόμαστε σίγουρα ενώπιον μ;iας από τις δυσκολότερες προκλήσεις αυτής της περιόδου στον τομέα της εξωτερικής πολιτικής. Ευχαριστώ την πλειονότητα των βουλευτών του ΕΚ που μας προσέφεραν τη στήριξή τους σε αυτή την πολύ δύσκολη κατάσταση.
<P>
Γιατί δεν προσφέρουμε, απλώς, πόρους στην κυβέρνηση της Χαμάς; Η θέση μας επ’ αυτού υπήρξε σαφέστατη. Υπάρχουν ορισμένες αρχές τις οποίες οφείλει να σέβεται κάθε δημοκρατική κυβέρνηση. Αυτό το κατανοεί πολύ καλά οποιαδήποτε δημοκρατικά εκλεγμένη κυβέρνηση, πρέπει να είναι κατανοητό και το έχουμε εκφράσει με ενάργεια. Επιτρέψτε μου να επαναλάβω ότι δεν έχουμε σταματήσει τη χορήγηση βοήθειας στον παλαιστινιακό λαό, όπως υποστήριξαν ορισμένοι. Απεναντίας, αυξήσαμε τη βοήθεια που προσφέρουμε διαθέτοντας περισσότερα από 100 εκατ. ευρώ ήδη από τις αρχές του έτους. Πέρυσι την ίδια περίοδο δεν είχαμε προσφέρει ούτε το ένα πέμπτο αυτού του ποσού, όπως ήδη ανέφερα. Αρκεί απλώς να ακούσει κανείς αυτά που λέμε. Είναι αλήθεια ότι πρέπει να καταστήσουμε πιο ορατή αυτή τη βοήθεια στον παλαιστινιακό λαό. Πρέπει να κατανοήσουν ότι δεν τους έχουμε εγκαταλείψει, αλλά συγχρόνως είναι προφανές ότι δεν μπορούμε να προσφέρουμε απευθείας βοήθεια σε μια κυβέρνηση η οποία δεν σέβεται αυτές τις πολύ συγκεκριμένες αρχές.
<P>
Εφαρμόζουμε μήπως δύο μέτρα και σταθμά; Όπως ανέφερε η Προεδρία του Συμβουλίου, εφαρμόζουμε τα ίδια κριτήρια που εφαρμόσαμε και στο παρελθόν. Διευκρινίζαμε πάντα στους Ισραηλινούς ότι έχουν και οι ίδιοι πολλές υποχρεώσεις. Επιπλέον, τον Σεπτέμβριο του 2005, για παράδειγμα, η Τετραμερής εξέφρασε με ιδιαίτερη ενάργεια την ανησυχία της για την ανάγκη τερματισμού της επέκτασης των εποικισμών και κατάργησης των παράνομων ισραηλινών φυλακίων. Επεσήμανε επίσης ότι συνεχίζουμε να παρακολουθούμε με ανησυχία την πορεία του ισραηλινού διαχωριστικού τείχους, δεδομένου ιδίως ότι έχει ως αποτέλεσμα την κατάσχεση παλαιστινιακών εδαφών, την παρεμπόδιση της κυκλοφορίας ανθρώπων και αγαθών και, ως εκ τούτου, υπονομεύει επίσης την εμπιστοσύνη των Παλαιστινίων στον οδικό χάρτη.
<SPEAKER ID="82" LANGUAGE="" NAME="Πρόεδρος." AFFILIATION="Γραπτές δηλώσεις (άρθρο 142 του Κανονισμού)">
<SPEAKER ID="83" LANGUAGE="IT" NAME="Alessandro Battilocchio (NI ). –" AFFILIATION="">
<SPEAKER ID="84" LANGUAGE="EN" NAME="David Martin (PSE )." AFFILIATION="">
<P>
Ως υπερασπιστής των ανθρωπίνων δικαιωμάτων και «δίκαιος μεσολαβητής» στη Μέση Ανατολή, η ΕΕ πρέπει να είναι συνεπής ως προς τον τρόπο αντιμετώπισης τρίτων χωρών οι οποίες καταστρατηγούν το διεθνές δίκαιο. Η άρνηση αναγνώρισης ενός κράτους ή των δικαιωμάτων του λαού του αποτελεί μείζονα κατηγορία. Η ίδια, όμως, κατηγορία μπορεί να απευθυνθεί και προς τις ισραηλινές αρχές. Πρέπει, συνεπώς, να αναθεωρήσουμε την απόφαση να ανασταλεί η παροχή βοήθειας ύψους 340 εκατ. βρετανικών λιρών στην Παλαιστινιακή Αρχή ενόψει του προηγούμενου της χρηματοδότησης διαδοχικών ισραηλινών κυβερνήσεων.
<SPEAKER ID="85" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0047/2006) του κ. José Ignacio Salafranca Sánchez-Neyra, εξ ονόματος της Επιτροπής Εξωτερικών Υποθέσεων, σχετικά με μια ενισχυμένη εταιρική σχέση μεταξύ της Ευρωπαϊκής Ένωσης και της Λατινικής Αμερικής (2005/2241(INI)). 
<SPEAKER ID="86" LANGUAGE="ES" NAME="José Ignacio Salafranca Sánchez-Neyra (PPE-DE )," AFFILIATION="εισηγητής">
<P>
   Κύριε Πρόεδρε, κυρία Επίτροπε, κύριε Προεδρεύων του Συμβουλίου, κυρίες και κύριοι, στην αρχή αυτής της συζήτησης θα ήθελα να αναγνωρίσω τρία πράγματα: καταρχάς, θα ήθελα να αναγνωρίσω την εξαιρετική ανακοίνωση της Επιτροπής. Η αλήθεια είναι ότι έχουν περάσει πολλά χρόνια από την τελευταία φορά που είχαμε μια ανακοίνωση με τέτοιο στρατηγικό όραμα και τέτοια μελλοντική προοπτική όση αυτή που μας παρουσίασε η κ. Ferrero-Waldner, και η οποία είναι ευθυγραμμισμένη με αυτό που ζητούσε το Κοινοβούλιο από τον Νοέμβριο του 2001 στις παραμονές της Συνόδου Κορυφής της Μαδρίτης.
<P>
Θα ήθελα να αναγνωρίσω επίσης τη γενναιοδωρία που έδειξε η Προεδρία του Συμβουλίου και, ειδικά, ο κ. Winkler –ο οποίος δεν με ακούει, καθώς έχει μια ζωηρή συζήτηση με τον κ. Voggenhuber– στη συνάντηση του Μπρέγκεντς χθες και προχθές, επιτρέποντας στο Ευρωπαϊκό Κοινοβούλιο να απευθυνθεί στους αρχηγούς κρατών και κυβερνήσεων, αναγνωρίζοντας με αυτόν τον τρόπο τον ρόλο που έχει διαδραματίσει το Ευρωπαϊκό Κοινοβούλιο όσον αφορά την προώθηση της ενίσχυσης των σχέσεων μεταξύ Ευρωπαϊκής Ένωσης και Λατινικής Αμερικής.
<P>
Τρίτον, τα μέλη των Επιτροπών Εξωτερικών Υποθέσεων και Ανάπτυξης, διότι ενέκριναν αυτή την έκθεση ομόφωνα μέσω μιας πολύ ασυνήθιστης ψηφοφορίας –51 ψήφοι υπέρ, 0 ψήφοι κατά και 0 αποχές, και χωρίς καμία τροπολογία στην Ολομέλεια εξ ονόματος των πολιτικών ομάδων– γεγονός που αποδεικνύει σαφώς τη βούληση όλου του Κοινοβουλίου να υποστηρίξει την έκθεση που θα τεθεί σε ψηφοφορία αύριο. Και μάλιστα πρόκειται για μια φιλόδοξη έκθεση, κυρία Επίτροπε: όλοι γνωρίζουν ότι, όπως είπα προηγουμένως, αυτό το Κοινοβούλιο έχει διακριθεί αποτελώντας μία από τις μεγάλες κινητήριες δυνάμεις αυτής της σχέσης και λέγοντας ότι ο αποφασιστικός παράγοντας για την πρόοδο αυτών των σχέσεων τα επόμενα χρόνια είναι πάνω απ’ όλα η πολιτική βούληση και υποστηρίζοντάς την ξεκάθαρα. Ως εκ τούτου, υποβάλαμε ορισμένες πολύ σαφείς προτάσεις: ζητάμε τη δημιουργία μιας Ευρω-λατινοαμερικανικής Συνέλευσης, η οποία θα μπορεί να δώσει στα κοινοβούλια δημοκρατική νομιμότητα ως θεσμικά όργανα που προωθούν και νομιμοποιούν αυτή τη σχέση, και, κύριε Προεδρεύων του Συμβουλίου, θα θέλαμε τα συμπεράσματα της Διάσκεψης Κορυφής της Βιέννης να μην λάβουν μόνο υπόψη τη βούληση των κοινοβουλίων, αλλά επίσης να συστήσουν τη δημιουργία αυτής της Ευρω-λατινοαμερικανικής Συνέλευσης, όπως συνέβη στην περίπτωση της Ευρωμεσογειακής Συνέλευσης.
<P>
Ωστόσο, κύριε Πρόεδρε, ο πολιτικός διάλογος και η πολιτική βούληση θα εξαντληθούν κάποια στιγμή και δεν θα έχουν κανένα αποτέλεσμα αν δεν συνοδευτούν από δράσεις που θα μας επιτρέψουν να περάσουμε από τα λόγια στα έργα, και από αυτή την άποψη οι διασκέψεις κορυφής –και υπάρχουν πάρα πολλές– αποτυγχάνουν και δέχονται μεγάλη κριτική. Ένας τομέας στον οποίο μπορούμε σαφώς να περάσουμε από τα λόγια στα έργα είναι αυτός του εμπορικού στοιχείου των συμφωνιών σύνδεσης. Είναι σαφές ότι πρέπει να σημειώσουμε πρόοδο στη Συμφωνία με τη Mercosur, καθώς δυστυχώς δεν έχει επιτευχθεί καμία πρόοδος μέχρι στιγμής, αν και όχι από έλλειψη βούλησης εκ μέρους της Ευρωπαϊκής Ένωσης: στη Βιέννη πρέπει να καθορίσουμε ένα ρεαλιστικό χρονοδιάγραμμα για την ολοκλήρωση αυτής της Συμφωνίας.
<SPEAKER ID="87" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
   Κύριε Πρόεδρε, κυρία Επίτροπε, καταρχάς θα ήθελα να ευχαριστήσω θερμά τον κ. Salafranca Sánchez-Neyra για την εξαίρετη έκθεση, αλλά και για τα ευγενικά λόγια που απηύθυνε προς το Συμβούλιο. Λυπάμαι πολύ που δεν ξέρω τόσο καλά ισπανικά ώστε να εκφωνήσω μία ομιλία σε αυτήν τη γλώσσα, όμως η συνεργασία μου με την παρούσα Επιτροπή ήταν μια σκληρή εκπαιδευτική εμπειρία, χάρη στην οποία κατάφερα να καταλαβαίνω αρκετά ισπανικά κι έτσι κατάλαβα τι μου είπε. Τον ευχαριστώ γι’ αυτό.
<P>
Στην πράξη, η συμμετοχή μου στην πρόσφατη συνάντηση στο Dornbirn της Αυστρίας ήταν μεταξύ άλλων και μια ένδειξη για το ότι η Προεδρία του Συμβουλίου ενδιαφέρεται πολύ για μια ενισχυμένη συνεργασία σε επίπεδο κοινοβουλίων. Φυσικά, το Ευρωπαϊκό Κοινοβούλιο θα εκπροσωπηθεί στην τέταρτη διάσκεψη κορυφής που θα γίνει στη Βιέννη στις 12 Μαΐου, όπως και τα περιφερειακά και υποπεριφερειακά κοινοβούλια της Λατινικής Αμερικής. Πρόκειται για μια πολύ σημαντική πτυχή της συνεργασίας μεταξύ των περιφερειών και φυσικά το Συμβούλιο το επιδοκιμάζει αυτό.
<P>
Δεν πρέπει να ξεχνάμε ότι αυτή η διάσκεψη κορυφής προσφέρει μια μοναδική ευκαιρία για να επιτευχθεί ενίσχυση της συνεργασίας και επιτρέψτε μου να πω με κάποια περηφάνια ότι η διεξαγωγή αυτής της διάσκεψης κορυφής ήταν εκούσια απόφαση της αυστριακής ομοσπονδιακής κυβέρνησης, που αποσκοπεί μεταξύ άλλων να δείξει πόσο σημαντικό είναι για μας να γίνει για πρώτη φορά αυτή η διάσκεψη κορυφής ΕΕ-Λατινικής Αμερικής και Καραϊβικής εκτός του αμερικανικού ή ιβηρικού πλαισίου. Είχα την ευκαιρία να συμμετάσχω ο ίδιος στην πρώτη διάσκεψη κορυφής το 1999 στο Ρίο ντε Τζανέιρο ως συνεργάτης της σημερινής Επιτρόπου. Αν θέλουμε να κάνουμε μια σύγκριση του τότε με το τώρα, διαπιστώνουμε ότι καλύψαμε μια μεγάλη απόσταση και αυτό είναι κάτι για το οποίο μπορούμε να είμαστε υπερήφανοι. Θα ήθελα να ευχαριστήσω ιδίως το Κοινοβούλιο και φυσικά και την Επιτροπή για τη συμβολή τους σε αυτήν την επιτυχημένη πορεία.
<P>
Στην τρίτη διάσκεψη κορυφής ΕΕ-Λατινικής Αμερικής που έγινε το 2004 στη Γκουανταλαχάρα αναλάβαμε ορισμένες πολύ φιλόδοξες υποχρεώσεις που συμπεριλαμβάνουν ειδικότερα το ότι και οι δύο εταίροι θα επιδιώκουν την θέσπιση φορολογικών και οικονομικών μέτρων που θα διευκολύνουν την καλύτερη κατανομή του πλούτου και την άσκηση των κατάλληλων κοινωνικών πολιτικών. Η Ευρωπαϊκή Ένωση θα συνεχίσει να στηρίζει αυτές τις προσπάθειες ενδυνάμωσης των δημοκρατικών θεσμών, της υπεύθυνης διακυβέρνησης και του κράτους δικαίου και καταπολέμησης των ναρκωτικών και του οργανωμένου εγκλήματος, που συμπεριλαμβάνει και το εμπόριο ανθρώπων.
<P>
Η Ευρωπαϊκή Ένωση επιδιώκει έναν στοχοθετημένο πολιτικό διάλογο όχι μόνο με ολόκληρη την περιοχή και με τα διάφορα φόρα για την ολοκλήρωση, αλλά και με τις επιμέρους χώρες, και ο κ. Salafranca Sánchez-Neyra αναφέρθηκε στις διάφορες διαπραγματεύσεις που είτε άρχισαν, είτε πρόκειται να αρχίσουν και που φυσικά θέλουμε να συνεχιστούν. Ελπίζουμε ότι ένα από τα ουσιαστικά αποτελέσματα της διάσκεψης κορυφής θα είναι η έναρξη διαπραγματεύσεων με την Κεντρική Αμερική. Αισθανόμαστε πραγματικά κάποια ανησυχία σχετικά με τη μελλοντική εξέλιξη της Κοινότητας των Άνδεων, καθώς η πρόσφατη δήλωση αποχώρησης της Βενεζουέλας δημιουργεί ερωτήματα που πρέπει να διαλευκανθούν και να απαντηθούν τόσο σε πολιτικό όσο και σε νομικό επίπεδο. Πριν από λίγες μόνο εβδομάδες είχα μία συνάντηση με τον Υπουργό Εξωτερικών του Περού και είχαμε την ευκαιρία να συζητήσουμε το ζήτημα αυτό. Μπορώ να διαβεβαιώσω όλα τα μέλη του Σώματος και εσάς, κύριε Salafranca Sánchez-Neyra, ότι μας ενδιαφέρει πολύ η συνέχιση αυτής της διαδικασίας, φυσικά όμως πρέπει να υπάρχουν οι σωστές προϋποθέσεις γι’ αυτό.
<P>
Επιστρέφοντας στις συζητήσεις που κάναμε πριν από λίγες ημέρες στο Dornbirn, θα ήθελα να ρίξω φως σε ορισμένους τομείς όπου μου φαίνεται απαραίτητη η περαιτέρω συνεργασία, μολονότι δεν θέλω να υπεισέλθω τώρα σε λεπτομέρειες. Πρόκειται για τους τομείς της εκπαίδευσης, της κατάρτισης, της μετανάστευσης και της προστασίας του περιβάλλοντος, στους οποίους πιστεύω ότι θα είναι δυνατόν να συνεχιστεί η ενισχυμένη συνεργασία.
<P>
Οι προετοιμασίες για τη διάσκεψη κορυφής που θα πραγματοποιηθεί στις 12 Μαΐου στη Βιέννη έχουν αρχίσει και προχωρούν καλά. Υψηλόβαθμοι αξιωματούχοι είχαν τη δυνατότητα να διεξαγάγουν και να ολοκληρώσουν πολύ σημαντικές διαπραγματεύσεις και έτσι μπορούμε να είμαστε γενικά αισιόδοξοι –και χάρη στη βοήθεια που προσέφερε το Ευρωπαϊκό Κοινοβούλιο και η έκθεσή του– ότι η διάσκεψη κορυφής της Βιέννης θα είναι καλή, πραγματικά ουσιαστική και επιτυχημένη από πολιτική σκοπιά. 
<SPEAKER ID="88" LANGUAGE="" NAME="" AFFILIATION="Αντιπροέδρου">
<SPEAKER ID="89" LANGUAGE="ES" NAME="Benita Ferrero-Waldner," AFFILIATION="Μέλος της Επιτροπής">
<P>
   Κυρία Πρόεδρε, κύριε Προεδρεύων του Συμβουλίου, κυρίες και κύριοι, είναι μεγάλη τιμή για μένα να είμαι εδώ μαζί σας για άλλη μία φορά σήμερα, για την έγκριση της έκθεσης του Ευρωπαϊκού Κοινοβουλίου σχετικά με μια πιο ενισχυμένη εταιρική σχέση μεταξύ της Ευρωπαϊκής Ένωσης και της Λατινικής Αμερικής. Θα ήθελα ιδιαίτερα να χαιρετίσω αυτή την εξαίρετη πρωτοβουλία και να συγχαρώ ειδικά τον κ. Salafranca για το σπουδαίο έργο που επιτέλεσε σε αυτή την έκθεση.
<P>
Όπως γνωρίζετε, αυτή η έκθεση αποτελεί την απάντηση του Κοινοβουλίου στις προτάσεις που υπέβαλε η Επιτροπή στην ανακοίνωσή της στις 8 Δεκεμβρίου. Θα ήθελα να εκφράσω τις πιο θερμές ευχαριστίες μου για την πολιτική υποστήριξη που μας δώσατε και για τον τρόπο που έχει ενισχυθεί η συνεργασία μεταξύ των δύο θεσμικών οργάνων μας.
<P>
Πιστεύω ότι, όσον αφορά την Ευρώπη, το παρόν πλαίσιο είναι εξαιρετικά καλό από την άποψη της δημιουργίας εταιρικής σχέσης με τη Λατινική Αμερική. Αφενός, το Συμβούλιο είναι πιο δεκτικό στην ανακοίνωσή μας και υιοθέτησε συμπεράσματα σχετικά με το θέμα αυτό στα τέλη Φεβρουαρίου. Αφετέρου, η σημερινή Προεδρία αντιμετωπίζει την επιτυχία της 4ης Διάσκεψης Κορυφής Ευρωπαϊκής Ένωσης-Λατινικής Αμερικής/Καραϊβικής, η οποία θα διεξαχθεί στη Βιέννη στις 12 Μαΐου, ως μία από τις προτεραιότητες του προγράμματος εργασίας της. Χάρη στα τρία θεσμικά όργανα, λοιπόν, η Επιτροπή έχει την απαραίτητη πολιτική υποστήριξη για να συνεχίσει να προχωρά μπροστά. Και ελπίζω ότι αυτό αποτελεί μεγάλη πρόοδο.
<P>
Τώρα πρέπει να προχωρήσουμε με τη θέσπιση ενός δικτύου συμφωνιών σύνδεσης μεταξύ της Ευρωπαϊκής Ένωσης και των χωρών και των περιοχών της Λατινικής Αμερικής. Για τον σκοπό αυτόν, θα ήθελα να συστήσω στα κράτη μέλη να διαπραγματευτούν πρώτα με την Κεντρική Αμερική. Η απόφαση αυτή εξαρτάται ακόμα από μία σαφή ένδειξη των χωρών της Κεντρικής Αμερικής ότι σημειώνουν πρόοδο με τη δική τους στρατηγική ολοκλήρωσης, αλλά είμαι πολύ αισιόδοξη και πιστεύω ότι αυτές οι αποφάσεις θα επισημοποιηθούν στη συνεδρίαση των αρχηγών κρατών και κυβερνήσεων της Κεντρικής Αμερικής που θα διεξαχθεί από τις 5 έως τις 7 Μαΐου.
<P>
Όσον αφορά τη Mercosur, γνωρίζω ότι η κατάσταση είναι, δυστυχώς, πολύ πιο δύσκολη, αλλά εξακολουθώ να ελπίζω ότι η Βιέννη θα παράσχει τουλάχιστον ισχυρή πολιτική ώθηση προκειμένου να σημειωθεί πρόοδος με τις διαπραγματεύσεις που διεξάγονται παράλληλα με τις διαπραγματεύσεις της Ντόχα. Σκοπεύουμε να εδραιώσουμε όλη τη συνεργασία μας σε οικονομικές και αναπτυξιακές δραστηριότητες μέσω προγραμμάτων ενίσχυσης και θα θέλαμε σημαντική υποστήριξη από την Ευρωπαϊκή Τράπεζα Επενδύσεων, ύψους 4 δισ. ευρώ.
<SPEAKER ID="90" LANGUAGE="ES" NAME="Miguel Ángel Martínez Martínez (PSE )," AFFILIATION="συντάκτης γνωμοδότησης της Επιτροπής Ανάπτυξης">
<P>
   Κυρία Πρόεδρε, αγαπητή Benita, αγαπητέ Hans, κυρίες και κύριοι, μιλώ ως σοσιαλιστής συντονιστής στην Επιτροπή Ανάπτυξης, αλλά και ως συντάκτης της γνωμοδότησης αυτής της επιτροπής σχετικά με την εταιρική σχέση μεταξύ της Ευρωπαϊκής Ένωσης και της Λατινικής Αμερικής.
<P>
Θέλαμε να τονίσουμε ότι, μολονότι αυτές οι σχέσεις έχουν ασφαλώς μια σημαντική πολιτική διάσταση –η οποία εκφράστηκε καλά από τον κ. Salafranca– πρέπει επίσης να εξεταστούν και να αναπτυχθούν από την άποψη της συνεργασίας για την ανάπτυξη και των στρατηγικών στόχων και δεσμεύσεων που το Κοινοβούλιο, το Συμβούλιο και η Επιτροπή έθεσαν μερικούς μήνες πριν στην τριμερή δήλωση την οποία γνωρίζουμε ως Ευρωπαϊκή Στρατηγική για την Ανάπτυξη.
<SPEAKER ID="91" LANGUAGE="ES" NAME="Fernando Fernández Martín," AFFILIATION="εξ ονόματος της Ομάδας PPE-DE">
<P>
   Κυρία Πρόεδρε, θα ήθελα να ξεκινήσω εκφράζοντας την αλληλεγγύη μου προς την κουβανή αντικαθεστωτική Marta Beatriz Roque, απόγονο ευρωπαίων πολιτών από τις Κανάριες Νήσους, η οποία σήμερα το πρωί έπεσε θύμα επίθεσης από τραμπούκους της δικτατορίας του Κάστρο καθώς προσπαθούσε να βγει από το σπίτι της στην Αβάνα.
<P>
Κυρία Επίτροπε, η Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών είναι πολύ ικανοποιημένη με την ανακοίνωσή σας σχετικά με μια πιο ενισχυμένη εταιρική σχέση μεταξύ της Ευρωπαϊκής Ένωσης και της Λατινικής Αμερικής. Για πρώτη φορά εδώ και χρόνια, κυρία Ferrero-Waldner, η Επιτροπή και το Κοινοβούλιο χρησιμοποιούν την ίδια γλώσσα όταν μιλάνε για τη Λατινική Αμερική.
<P>
Ο κ. Salafranca υπέβαλε μια φιλόδοξη έκθεση, την οποία δεν πρόκειται να επαναλάβω. Κυρία Επίτροπε, πρέπει να γνωρίζετε ότι, όταν υπερασπιστείτε την πρότασή σας στη Βιέννη, στην 4η Διάσκεψη Κορυφής ΕΕ-Λατινικής Αμερικής/Καραϊβικής, θα έχετε την πλειοψηφική, αν όχι την ομόφωνη, υποστήριξη του συνόλου του Ευρωπαϊκού Κοινοβουλίου.
<P>
Η Διάσκεψη Κορυφής πρέπει να δώσει μια εντολή για την έναρξη, και όπου είναι αναγκαίο, για την ενίσχυση, των διαπραγματεύσεων για μια συμφωνία σύνδεσης με την Κοινότητα των Άνδεων, με την Κεντρική Αμερική και με τη Mercosur. Πρόκειται για μια ελάχιστη προϋπόθεση χωρίς την οποία δεν υπάρχει τίποτα. Αν η Ένωση δεν λάβει ορισμένα σαφή και ξεκάθαρα μέτρα για να ενισχύσει τις σχέσεις μας με τη Λατινική Αμερική και με τα θεσμικά όργανα υποπεριφερειακής ολοκλήρωσης που διαθέτει, μπορεί να μην έχουμε άλλη παρόμοια ευκαιρία για πολλά χρόνια. 
<SPEAKER ID="92" LANGUAGE="IT" NAME="Giovanni Claudio Fava," AFFILIATION="εξ ονόματος της Ομάδας PSE">
<P>
   Κυρία Πρόεδρε, κυρίες και κύριοι, είμαι ευγνώμων στην κ. Ferrero-Waldner και στον κ. Salafranca Sánchez-Neyra, τον οποίο η Ομάδα μας υποστήριξε και του οποίου χαιρετίζει την εργασία που συζητείται σήμερα. Εκτιμούμε την έκθεσή του γιατί είναι επίκαιρη, πρακτική και γιατί διαθέτει ένα σπάνιο προτέρημα: τον πολιτικό ρεαλισμό.
<P>
Ο κ. Salafranca Sánchez-Neyra μας υπενθυμίζει ότι θα πρέπει να εφαρμόσουμε επιτέλους μια στρατηγική προσέγγιση έναντι της Λατινικής Αμερικής και να αποκτήσουμε μια συνολική άποψη που θα θέτει σε τάξη όλα τα σημεία που μας ενδιαφέρουν: την κοινωνική, την οικονομική και την πολιτιστική πτυχή.
<P>
Θα πρέπει να αντιμετωπίσουμε επίσης με ρεαλισμό το γεγονός ότι συχνά, οι διαδικασίες περιφερειακής ολοκλήρωσης καθυστερούν και, από αυτήν την άποψη, η εμπειρία μας μπορεί να σταθεί αρωγός και να υποστηρίξει το έργο που επιτελούν οι χώρες της Λατινικής Αμερικής. Τέλος, όπως υπενθύμισε ο κ. Salafranca Sánchez-Neyra, πρέπει να λάβουμε υπόψη ότι σε αυτήν την ήπειρο η φτώχεια εξακολουθεί να ενδημεί: το 45% του πληθυσμού ζει κάτω από το όριο της φτώχειας!
<P>
Ωστόσο, παρά τις όποιες αντιφάσεις, το κατά κεφαλή ΑΕγχΠ που παράγει η Λατινική Αμερική φτάνει τα 2 800 δολάρια, δηλαδή το τριπλάσιο σε σχέση με την Κίνα. Αυτό αποδεικνύει ότι η Λατινική Αμερική παραμένει μια ήπειρος με έντονες οικονομικές ανισότητες και αδικίες στην εισοδηματική πολιτική.
<SPEAKER ID="93" LANGUAGE="SV" NAME="Cecilia Malmström," AFFILIATION="εξ ονόματος της Ομάδας ALDE.">
<P>
   Κυρία Πρόεδρε, τα τελευταία χρόνια η ΕΕ ασχολείται ιδιαίτερα και έχει εστιάσει στις περιοχές της άμεσης γειτονίας μας, ειδικά στο πλαίσιο της διεύρυνσης. Είναι φυσικό λοιπόν τα νέα κράτη μέλη και τα κράτη που συνορεύουν με την Ένωση να αποτελούν, και να συνεχίσουν να αποτελούν, πρώτη προτεραιότητά μας. Εντούτοις, είναι σημαντικό να μην ξεχνούμε τον υπόλοιπο κόσμο. Δυστυχώς, φαίνεται ορισμένες φορές ότι η Λατινική Αμερική έχει καταλήξει να παραμελείται κάπως και αυτό είναι λυπηρό. Η πορεία της ανάπτυξης στη Λατινική Αμερική είναι τρομερά εντυπωσιακή –αν και αντιφατική– και περιλαμβάνει οικονομική ανάπτυξη, δημοκρατική σταθεροποίηση, επιτροπές συμφιλίωσης και πρόοδο όσον αφορά την ευημερία. Η Χιλή έχει την πρώτη γυναίκα πρόεδρο. Παράλληλα, ένα μεγάλο τμήμα του πληθυσμού εξακολουθεί να ζει κάτω από το όριο της φτώχειας. Υπάρχει μεγάλη ανισότητα, τα ανθρώπινα δικαιώματα παραβιάζονται σε πολλές χώρες και οι λαϊκιστές έχουν καταλάβει τη Βενεζουέλα και τη Βολιβία. Στην Κούβα, ο Φιντέλ Κάστρο εδώ και 47 χρόνια φυλακίζει τους αντιπάλους, διώκει τους αντιφρονούντες και εμποδίζει τον λαό του να ασκεί θεμελιώδη δικαιώματα όπως οι ελευθερίες του λόγου, του συνέρχεσθαι και του τύπου και οι ελεύθερες εκλογές. Το Κοινοβούλιο έχει συζητήσει για την Κούβα σε διάφορες περιστάσεις. Η Ομάδα μου επικρίνει το γεγονός ότι το Συμβούλιο υιοθέτησε μια ηπιότερη στάση σχετικά με το καθεστώς Κάστρο και ότι δεν παρασχέθηκε επαρκής στήριξη στη δημοκρατική αντιπολίτευση, στους αντιπροσώπους της οποίας έχει απονεμηθεί δύο φορές το βραβείο Ζαχάρωφ του Κοινοβουλίου.
<P>
Τον Μάιο πρόκειται να διεξαχθεί στη Βιέννη μια διάσκεψη κορυφής μεταξύ της ΕΕ και της Λατινικής Αμερικής. Ελπίζουμε, φυσικά, ότι θα είναι πολύ επιτυχής. Είναι σημαντικό να συνάψουμε τελικά τη στρατηγική εταιρική σχέση για την οποία εμείς σε αυτή την Αίθουσα έχουμε συζητήσει τόσες πολλές φορές και την οποία ζητούμε τόσον καιρό. Αυτή η εταιρική σχέση πρέπει να είναι ευρεία. Υπάρχουν πολλοί τομείς όπου μπορούμε να συνεργαστούμε, στους οποίους δεν συμπεριλαμβάνονται μόνο η πολιτική, η οικονομία, τα κοινωνικά και πολιτιστικά θέματα, κλπ., αλλά και οι πολιτικές για το περιβάλλον, την έρευνα και την ασφάλεια και, ειδικά, η επίλυση των συγκρούσεων. Πρέπει επίσης να μεταρρυθμίσουμε την εμπορική πολιτική μας προκειμένου να αυξήσουμε τις αμοιβαίες ανταλλαγές σε αυτόν τον τομέα. Πρέπει να υπάρξει συνεργασία σε μακροπρόθεσμη και τακτική βάση. Οι μεμονωμένες διασκέψεις κορυφής είναι σημαντικές, αλλά δεν είναι αρκετές. Όπως έγραψε ο κ. Salafranca Sánchez-Neyra στην έκθεσή του, η κοινοβουλευτική διάσταση θα μπορούσε να ενισχυθεί με μια κοινή συνέλευση. Η επαφή με την κοινωνία των πολιτών, για παράδειγμα με σπουδαστές, είναι επίσης σημαντική προκειμένου να ενισχυθεί η συνεργασία και το αίσθημα αλληλεγγύης.
<P>
Θα ήθελα να συγχαρώ τον κ. Salafranca Sánchez-Neyra για την έκθεσή του. Εγκρίθηκε ομόφωνα από την Επιτροπή Εξωτερικών Υποθέσεων και περιέχει πολλές θετικές και έξυπνες συστάσεις που υποστηρίζουμε. Η ομοφωνία με την οποία εγκρίθηκε η έκθεση δείχνει πόσο σημαντικό είναι για το σύνολο του Κοινοβουλίου, ανεξαρτήτως πολιτικών ομάδων και παρά τις ελαφρώς διαφορετικές απόψεις για τις μεμονωμένες διαδικασίες ανάπτυξης, να αναγνωρίσει ότι πρέπει πραγματικά να εμβαθύνουμε αυτή τη συνεργασία. Το γεγονός ότι είμαστε τόσο ενωμένοι όσον αφορά αυτό το θέμα είναι σημαντικό. Θέλουμε να επιτευχθεί συνεργασία μακροπρόθεσμη και υψηλής ποιότητας, στην οποία θα δοθεί προτεραιότητα. Κυρία Πρόεδρε, πιστεύω πως θα διαπιστώσετε την απόδειξη αυτής της ενότητας αν ρίξετε μια γρήγορη ματιά στον κατάλογο των ομιλητών, διότι δεν είναι μόνο οι ισπανοί ομιλητές που παρεμβαίνουν σε αυτή τη συζήτηση και συμμετέχουν σε αυτό το θέμα. 
<SPEAKER ID="94" LANGUAGE="ES" NAME="Raül Romeva i Rueda," AFFILIATION="εξ ονόματος της Ομάδας Verts/ALE">
<P>
   Κυρία Πρόεδρε, τις παραμονές της Διάσκεψης Κορυφής της Βιέννης, η έκθεση Salafranca μας προσφέρει για άλλη μία φορά την ευκαιρία να μιλήσουμε για την τρέχουσα κατάσταση δύο αδελφικών περιοχών που είναι επίσης σαφώς ενωμένες. Είναι μια πολύ καλή στιγμή για να συμβεί αυτό διότι, όπως αναφέρθηκε, η Λατινική Αμερική διέρχεται ορισμένες αλλαγές που πιστεύω ότι είναι πραγματικά ελπιδοφόρες. Αυτές οι αλλαγές δείχνουν ότι, σε κάποιες περιπτώσεις, ορισμένες ομάδες που δεν είχαν φωνή και καθόλου δικαιώματα στην πραγματικότητα, τώρα διεκδικούν δημοκρατικά αυτή τη φωνή και αυτά τα δικαιώματα και πιστεύω ότι αυτό είναι κάτι που πρέπει να χαιρετίσουμε με κάθε δυνατό τρόπο.
<SPEAKER ID="95" LANGUAGE="ES" NAME="Willy Meyer Pleite," AFFILIATION="εξ ονόματος της Ομάδας GUE/NGL">
<P>
   Κυρία Πρόεδρε, η Ομάδα μου δέχθηκε τη συναίνεση, αν και καταστήσαμε σαφές ότι είχαμε σοβαρές επιφυλάξεις για τις παραγράφους 6, 21 και 66 σχετικά με τον ορισμό της ευρω-λατινοαμερικανικής ζώνης ελεύθερων συναλλαγών.
<P>
Θα ήθελα να ζητήσω από τον κ. Salafranca να κάνει άλλη μια προσπάθεια, διότι, μετά την έκθεση αυτή, είχαμε τη συνάντηση στο Μπρέγκεντς – την τρίτη πολύ σημαντική κοινοβουλευτική συνάντηση περισσοτέρων από 90 βουλευτών από τη Λατινική Αμερική, την Καραϊβική και την Ευρώπη.
<P>
Επιπλέον, πιστεύω ότι υπάρχει ένας υψηλός βαθμός συμφωνίας, σχετικά με τη σημασία αυτής της διπεριφερειακής στρατηγικής σχέσης, σχετικά με τη δημιουργία μιας κοινοβουλευτικής συνέλευσης Ευρωπαϊκής Ένωσης-Λατινικής Αμερικής, σχετικά με την περιφερειακή ολοκλήρωση και σχετικά με το Διπεριφερειακό Ταμείο Αλληλεγγύης, το οποίο, παρεμπιπτόντως, στη δήλωση του Μπρέγκεντς και όσον αφορά την κ. Ferrero-Waldner, τροποποιήθηκε και αυτό, διότι δεν υπήρχε καμία αναφορά στη δυνατότητα της Λατινικής Αμερικής και της Καραϊβικής να συμμετάσχουν μέσω προτάσεων. Αν δεν είναι σε θέση να το κάνουν, τότε δεν μιλάμε για διπεριφερειακό ταμείο, αλλά για ένα ευρωπαϊκό ταμείο που χορηγεί βοήθεια στη Λατινική Αμερική και στην Καραϊβική σύμφωνα με την διακριτική ευχέρεια της Ευρώπης.
<P>
Σε αυτή τη βάση, λοιπόν, ζητώ –και ξέρω ότι μας έχει μείνει πολύ λίγος χρόνος– μια τελευταία προσπάθεια από τον κ. Salafranca ούτως ώστε οι παράγραφοι 6, 21 και 66, οι οποίες αναφέρουν μία ευρω-λατινοαμερικανική ζώνη ελεύθερων συναλλαγών, να διατυπωθούν σύμφωνα με τη δήλωση του Μπρέγκεντς. 
<SPEAKER ID="96" LANGUAGE="SK" NAME="Irena Belohorská (NI ). –" AFFILIATION="">
<P>
   Κυρίες και κύριοι, θα ήθελα ξεκινώντας να ευχαριστήσω τον κ. Salafranca όχι μόνο για την έκθεσή του, αλλά και για την εποικοδομητική του προσέγγιση στις συζητήσεις της Ευρωπαϊκής Ένωσης με τις χώρες της Λατινικής Αμερική και της Καραϊβικής στις αρχές της εβδομάδας. Εκτιμώ επίσης τον τρόπο με τον οποίο ο Πρόεδρος του Ευρωπαϊκού Κοινοβουλίου κ. Borrell διηύθυνε αυτές τις συζητήσεις στο Μπρέγκεντς, οι οποίες ολοκληρώθηκαν με την έγκριση μιας τελικής κοινής δήλωσης.
<SPEAKER ID="97" LANGUAGE="EN" NAME="Charles Tannock (PPE-DE )." AFFILIATION="">
<P>
   – Κυρία Πρόεδρε, δυστυχώς, τα τελευταία χρόνια, ιδίως μετά την τελευταία διεύρυνση της ΕΕ, τα κράτη μέλη της οποίας είναι τώρα 25, η Λατινική Αμερική άρχισε να μας απασχολεί πολιτικά πολύ λιγότερο από ό,τι, λόγου χάρη, την περίοδο μετά την ένταξη της Πορτογαλίας και της Ισπανίας τις δεκαετίες του 1980 και 1990. Ας ελπίσουμε, ωστόσο, ότι η διάσκεψη κορυφής της 12ης Μαΐου θα αλλάξει αυτή την κατάσταση.
<P>
Ως εισηγητής για την ευρωπαϊκή πολιτική γειτονίας, χρειάστηκε να προσαρμοστώ και να αποδεχθώ ότι τα στρατηγικά συμφέροντα της ΕΕ έχουν αναγκαστικά εστιαστεί πλέον στους γείτονές μας προς την Ανατολική Ευρώπη και τον Καύκασο και στους ευρωμεσογειακούς εταίρους μας, καθώς και στα στρατηγικά μας συμφέροντα σε περιοχές όπως η Κίνα και Ινδία. Εντούτοις, η παραμέληση της Λατινικής Αμερικής θα αποβεί εις βάρος μας. Δεν έχουμε απλώς κοινή πολιτιστική κληρονομιά και θεμελιώδεις δυτικές αξίες όσον αφορά τη δημοκρατία, τα ανθρώπινα δικαιώματα και το κράτος δικαίου – ενώ μικρό τμήμα της επικράτειας της ΕΕ βρίσκεται στην περιοχή με τη μορφή της Γαλλικής Γουιάνας. Ωστόσο, στον αγώνα για τον έλεγχο των φυσικών πόρων δεν πρέπει να επιτρέψουμε, λόγου χάρη, στην Κίνα να εκπορθήσει τα πετρελαϊκά αποθέματα της Βενεζουέλας, ή να σταματήσουμε να στηρίζουμε τις προσπάθειες του Προέδρου Ουρίμπε της Κολομβίας στον αγώνα του κατά των μαρξιστών τρομοκρατών και εμπόρων ναρκωτικών της ομάδας FARC.
<P>
Η περιοχή κινδυνεύει τώρα από κάποιο βαθμό πολιτικής αστάθειας, με την εμφάνιση δημαγωγών όπως οι Πρόεδροι Μοράλες και Τσάβες στη Βολιβία και τη Βενεζουέλα αντίστοιχα, οι οποίοι διατηρούν στενές σχέσεις με την κομουνιστική δικτατορία του Κάστρο στην Κούβα και απορρίπτουν τις δυτικές αντιλήψεις περί ελευθερίας και δημοκρατίας. Η Αϊτή είναι επίσης μια χώρα η οποία βρίσκεται επί του παρόντος σε κατάσταση αστάθειας και ανομίας. Ευτυχώς, η πρόσφατη τεράστια αύξηση των τιμών του πετρελαίου και των καταναλωτικών αγαθών ωφέλησε μεγάλο τμήμα της περιοχής, όμως οφείλουμε να χαιρετίσουμε την επιτυχία των συμφωνιών ελευθέρου εμπορίου του Μεξικού και της Χιλής με την ΕΕ και να επιδιώξουμε την επέκτασή τους στις χώρες της Mercosur, καθώς η περιφερειακή οικονομική ολοκλήρωση και η πολυμέρεια προσφέρουν τη λύση προκειμένου να μην ανατραπεί η επισφαλής σταθερότητα στην περιοχή.
<P>
Προσωπικά, ευελπιστώ ειλικρινά ότι θα επιτύχουμε εν τέλει τη δημιουργία μιας ζώνης ελευθέρου εμπορίου μεταξύ της Ευρώπης και της Λατινικής Αμερικής έως το 2010, όπως προτείνεται, καθώς οι Ηνωμένες Πολιτείες της Αμερικής φαίνεται να μην ενδιαφέρονται πλέον ιδιαιτέρως για τη δημιουργία μιας ζώνης ελευθέρου εμπορίου στην αμερικανική ήπειρο και επιδιώκουν διμερείς συμφωνίες με επιμέρους χώρες της Λατινικής Αμερικής οι οποίες φρονώ ότι σε μακροπρόθεσμο ορίζοντα θα υπονομεύσουν την περιφερειακή ολοκλήρωση η οποία είναι τόσο σημαντική για τους λατινοαμερικάνους φίλους μας. 
<SPEAKER ID="98" LANGUAGE="ES" NAME="Luis Yáñez-Barnuevo García (PSE ). –" AFFILIATION="">
<P>
   Κυρία Πρόεδρε, για να μην μακρηγορήσω στην παρέμβασή μου, θα ήθελα να συγχαρώ τον κ. Salafranca, την κ. Ferrero-Waldner και τον κ. Winkler, για το Συμβούλιο, σχετικά με αυτή την σύγκλιση των τριών θεσμικών οργάνων, την οποία περιέγραψαν εξαιρετικά.
<P>
Πιστεύω ότι το κλειδί για τις σχέσεις Ευρώπης και Λατινικής Αμερικής –και δεν πρέπει να χάσουμε αυτή τη γενική εικόνα– είναι η συμπληρωματική φύση των δύο περιοχών, οι οποίες μοιράζονται αξίες, ιδανικά, ιστορία, πολιτισμό και παραδόσεις και οι οποίες εκπροσωπούν πάνω από 50 χώρες και πάνω από χίλια εκατομμύρια κατοίκους. Μαζί αξίζουν πολύ περισσότερα απ’ ό,τι τα μέρη χωριστά και μπορούν να αντιμετωπίσουν τα προβλήματα και τις προκλήσεις της παγκοσμιοποίησης με πολύ μεγαλύτερη επιτυχία. Αν αυτό ληφθεί υπόψη, η Διάσκεψη Κορυφής της Βιέννης μπορεί να επιτύχει. Αυτή είναι η κατεύθυνση που πρέπει να ακολουθήσουμε.
<P>
Τέλος, κυρία Ferrero-Waldner, ας μην εγκαταλείψουμε τις χώρες των Άνδεων απλά επειδή μία από αυτές παραγκώνισε την Κοινότητα των Άνδεων: δεν μπορούμε να επιβραβεύσουμε την χώρα που έχει μποϋκοτάρει την Κοινότητα, αλλά αντίθετα πρέπει να ανταμείψουμε τις χώρες εκείνες όπως την Κολομβία, το Περού, τον Ισημερινό και –ποιος ξέρει;– τη Βολιβία, που θέλουν να διατηρήσουν μια συμφωνία με την Ευρωπαϊκή Ένωση. 
<SPEAKER ID="99" LANGUAGE="" NAME="Αθανάσιος Παφίλης (GUE/NGL ). –" AFFILIATION="">
<SPEAKER ID="100" LANGUAGE="IT" NAME="Luca Romagnoli (NI ). –" AFFILIATION="">
<P>
   Κυρία Πρόεδρε, κυρίες και κύριοι, προσφάτως η Λατινική Αμερική παρουσίασε ανάπτυξη ανώτερη της προβλεπόμενης και σημαντικό ρόλο σε αυτό διαδραμάτισε ασφαλώς η Mercosur, ο τέταρτος οικονομικός χώρος στον κόσμο.
<P>
Τα ευρωπαϊκά θεσμικά όργανα και τα κράτη μέλη, όπως η Ιταλία και η Ισπανία, καθώς και οι ευρωπαϊκές επιχειρήσεις, έχουν μεγάλα συμφέροντα σε αυτήν την περιοχή, η οποία διαμορφώνεται σε έναν εκ των πόλων ανάπτυξης της παγκόσμιας οικονομίας. Για παράδειγμα, περισσότερες από τις μισές ιταλικές επιχειρήσεις στη Λατινική Αμερική, έχουν γραφεία σε χώρες της Mercosur. Συμφωνούμε συνεπώς με την πρόθεση της Επιτροπής να επεκτείνει τον διάλογο και τα θέματα αμοιβαίου ενδιαφέροντος σε όσα ορθώς επισημαίνονται στην έκθεση του κ. Salafranca Sánchez-Neyra, προσέχοντας, ωστόσο, ώστε η επιβεβαιωθείσα ανάγκη μεγαλύτερης ενίσχυσης των εμπορικών συναλλαγών να μην οδηγήσει σε υπέρμετρη ελευθέρωση με συνέπεια τον αθέμιτο ανταγωνισμό προς την ευρωπαϊκή βιομηχανία.
<P>
Μεταξύ των στόχων της έκθεσης Salafranca Sánchez-Neyra συγκαταλέγεται και η καταπολέμηση της φτώχειας. Όσον αφορά το ζήτημα αυτό συμφωνώ με την ανάγκη να υποστηριχθεί η αγροτική μεταρρύθμιση στη Νότιο Αμερική. Η διάσπαση των μεγάλων ιδιοκτησιών τους περασμένους αιώνες στην Ευρώπη είχε ως αποτέλεσμα μια σημαντική ώθηση στην καλλιέργεια της γης και, εκτός από τη λύση του προβλήματος της φτώχειας στην ήπειρό μας, ευνόησε και τη μετέπειτα βιομηχανική της ανάπτυξη: θα ήμουν συνεπώς ευγνώμων στον συνάδελφο κ. Salafranca Sánchez-Neyra εάν προσέθετε αυτήν τη θέση στην έκθεσή του. 
<SPEAKER ID="101" LANGUAGE="PL" NAME="Bogusław Sonik (PPE-DE ). –" AFFILIATION="">
<P>
Θα ήθελα τώρα να αναφερθώ στην έκθεση Salafranca. Στην έκθεσή του, ο κ. Salafranca έθεσε τα θεμέλια για πρακτική συνεργασία και σκιαγράφησε μια γενική πολιτική και ένα ολοκληρωμένο όραμα πολιτικής στενότερων οικονομικών, ασφαλιστικών και κοινωνικών δεσμών. Ο στόχος της έκθεσης είναι να δώσει στη Λατινική Αμερική την ευρωπαϊκή εμπειρία στον τομέα της ολοκλήρωσης, δηλαδή κοινές δομές, κοινές πρακτικές, όργανα και θεσμούς που λειτουργούν αποτελεσματικά, προγράμματα που ανοίγουν τον δρόμο στη συνεργασία με την Ευρώπη και μια βούληση για αντιμετώπιση των προκλήσεων του σύγχρονου κόσμου μαζί με την ΕΕ.
<SPEAKER ID="102" LANGUAGE="EN" NAME="Richard Howitt (PSE )." AFFILIATION="">
<SPEAKER ID="103" LANGUAGE="DE" NAME="Tobias Pflüger (GUE/NGL ). –" AFFILIATION="">
<P>
Αυτές οι ομάδες βάσης αγωνίζονται ιδίως εναντίον οποιασδήποτε σύνδεσης μεταξύ της Λατινικής Αμερικής και των κρατών μελών της ΕΕ που θα βασίζεται στη νεοφιλελεύθερη ιδέα του ανεμπόδιστου ελεύθερου εμπορίου και είναι ατυχές γεγονός ότι στην έκθεση Salafranca συμπεριλαμβάνονται πολλές τέτοιες ιδέες που αφορούν το ανεμπόδιστο νεοφιλελεύθερο ελεύθερο εμπόριο, ενώ διατυπώνεται και η ιδέα να ευθυγραμμιστεί η Λατινική Αμερική με αυτό που θεωρεί η ΕΕ ως σκεπτικό για την ασφάλεια. Αυτό το διάστημα συμβαίνουν στη Λατινική Αμερική πολλές αλλαγές, οι περισσότερες δε είναι θετικές και αξίζουν την υποστήριξή μας, και από αυτή τη συζήτηση καταλαβαίνω πολύ καλά ότι τα ανθρώπινα δικαιώματα είναι μία ευρεία έννοια κι έτσι όλα τους –τα ατομικά και κοινωνικά δικαιώματα, καθώς και το ανθρώπινο δικαίωμα στην ανεξάρτητη ανάπτυξη– αποτελούν ένα ενιαίο σύνολο. Αυτή τη γενική προσέγγιση των ανθρωπίνων δικαιωμάτων θα πρέπει να υιοθετήσουμε, ενώ με ιδεολογικές αγορεύσεις σαν αυτήν του κ. Tannock δεν φθάνουμε πουθενά. Αυτό που χρειάζεται από εμάς ο πληθυσμός της Λατινικής Αμερικής είναι υποστήριξη, και μάλιστα συγκεκριμένη πολιτική υποστήριξη. 
<SPEAKER ID="104" LANGUAGE="PL" NAME="Leopold Józef Rutowicz (NI ). –" AFFILIATION="">
<P>
   Κυρία Πρόεδρε, θα ήθελα να ευχαριστήσω τον κ. Salafranca για την έκθεσή του. Πιστεύω ότι αυτά τα 92 σημεία που υποβλήθηκαν και είναι προς το κοινό μας όφελος θα πρέπει να επιλεγούν για άμεση εφαρμογή. Οι ευρωπαϊκές επιχειρήσεις επενδύουν στην οικονομία της περιοχής και η Ευρωπαϊκή Ένωση παρέχει χρηματοδοτική βοήθεια προκειμένου να λυθούν τα κοινωνικά και οικονομικά προβλήματα. Οι λατινοαμερικανικές χώρες σημείωσαν πέρυσι αύξηση του ΑΕγχΠ κατά 3-4% και αποτελούν μια μεγάλη εξαγωγική αγορά όχι για την Ευρωπαϊκή Ένωση, αλλά για την Ασία. Οι «οικονομικοί τίγρεις» μάχονται επιθετικά για τα πλούσια αποθέματα πρώτων υλών που υπάρχουν στην περιοχή, περιορίζοντας με αυτόν τον τρόπο τις πιθανότητες για συνεργασία σε αυτόν τον τομέα μεταξύ της ΕΕ και της Λατινικής Αμερικής.
<SPEAKER ID="105" LANGUAGE="ES" NAME="Alojz Peterle (PPE-DE ). –" AFFILIATION="">
<P>
Είμαι πολύ ικανοποιημένος με την άριστη έκθεση του κ. Salafranca, μέσω της οποίας το Ευρωπαϊκό Κοινοβούλιο καταδεικνύει τη συμβολή του στην πολιτική βούληση που απαιτείται για την ισχυρή και πραγματική ανάπτυξη των στρατηγικών σχέσεων.
<P>
Τέλος, πιστεύω ότι δεν είναι σημαντικές μόνο οι διμερείς σχέσεις με την κάθε χώρα ξεχωριστά ή με τη Mercosur ή με την Κοινότητα των Άνδεων, αλλά και οι σχέσεις με ολόκληρη τη Λατινική Αμερική. 
<SPEAKER ID="106" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
   Κυρία Πρόεδρε, στο Dornbirn –που αξίζει να αναφερθεί πως απέχει λίγα μόνο χιλιόμετρα από το Bregenz– στη «δήλωση του Dornbirn» αναφέρθηκε κάτι που θεωρώ πολύ σημαντικό, συγκεκριμένα ότι: «η διάσκεψη κορυφής μεταξύ Λατινικής Αμερικής, Καραϊβικής και Ευρωπαϊκής Ένωσης δεν είναι μόνο κάτι που θα γίνει στις 12 Μαΐου.» Η διάσκεψη κορυφής είναι μία διαδικασία, της οποίας είναι μέρος τόσο η συνάντηση στο Dornbirn όσο και οι εκδηλώσεις γύρω από τη διάσκεψη. Θεωρώ ιδιαίτερα σημαντικό να υπογραμμίσω –όπως έκανα και στο Dornbirn– ότι στο περιθώριο της διάσκεψης κορυφής θα γίνει μία συνάντηση των σημαντικότερων επιχειρηματιών των δύο περιοχών, γιατί οι επιχειρηματίες είναι αυτοί που μπορούν να δώσουν στη Λατινική Αμερική τη δυνατότητα να απολαμβάνει μεγαλύτερη ευημερία.
<P>
Θα ήθελα επίσης να παρατηρήσω –και απευθύνομαι στον κ. Pflüger– ότι θα γίνει και μία μεγάλη συνάντηση εκπροσώπων της κοινωνίας των πολιτών των δύο περιοχών που την περιμένουμε με μεγάλη ανυπομονησία. Είναι και αυτό σημαντικό γιατί η προαγωγή της κοινωνίας των πολιτών στη Λατινική Αμερική είναι ένα από τα μελήματα της Ευρωπαϊκής Ένωσης και η εναλλακτική σύνοδος που αναφέρατε, θα είναι αναμφισβήτητα μία πολύ ενδιαφέρουσα εκδήλωση, ελπίζω δε ότι θα διεξαχθεί σωστά και ειρηνικά.
<P>
Ο κ. Romeva i Rueda και η κ. Belohorská έθιξαν ένα θέμα που έχει πραγματικά ιδιαίτερη σημασία και για την αυστριακή Προεδρεύουσα του Συμβουλίου, την κ. Ursula Plassnik: πρόκειται για το θέμα της βίας κατά των γυναικών και του εμπορίου ανθρώπων και ειδικότερα γυναικών και κοριτσιών. Το θέμα αυτό έχει μεγάλη σημασία για την αυστριακή Προεδρία γενικότερα και ασφαλώς θα συζητηθεί στη διάσκεψη κορυφής της Βιέννης.
<P>
Ο κ. Yañez-Barnuevo García απηύθυνε έκκληση στην Ευρωπαϊκή Ένωση να μην εγκαταλείψει την Κοινότητα των Άνδεων και ασφαλώς δεν πρόκειται να το κάνει. Παρακολουθούμε πολύ στενά τις εξελίξεις, αλλά φυσικά μας ενδιαφέρει να παραμείνουν ισχυρές οι υποπεριφερειακές ενώσεις και οργανώσεις της Λατινικής Αμερικής, αφού είναι οι δυνάμει εταίροι μας, και ελπίζουμε ότι ίσως να αποδειχθεί πως δεν είναι απαραίτητη η αποχώρηση της Βενεζουέλας, που ασκεί τώρα την προεδρία, η οποία δεν έχει ακόμα πραγματοποιηθεί επίσημα ούτε έχει επιβεβαιωθεί από κάποιο υπουργικό συμβούλιο, έτσι ώστε να μπορέσουμε ως Ευρωπαϊκή Ένωση να αρχίσουμε διαπραγματεύσεις με την Κοινότητα των Άνδεων.
<SPEAKER ID="107" LANGUAGE="DE" NAME="Benita Ferrero-Waldner," AFFILIATION="Μέλος της Επιτροπής">
<P>
Εργαστήκαμε όλοι πολύ σκληρά για να το επιτύχουμε αυτό, με μερικές εξαίρετες προπαρασκευαστικές συναντήσεις όπως η συνάντηση των υπουργών για την κοινωνική συνοχή στις Βρυξέλλες, συναντήσεις για θέματα μετανάστευσης και για τα ναρκωτικά στην Καρθαγένη, μια συνάντηση της κοινωνίας των πολιτών στη Βιέννη, μια συνάντηση επιχειρηματιών που πρόκειται να γίνει και φυσικά η κοινοβουλευτική συνάντηση στο Dornbirn. Όλα αυτά σημαίνουν πως τώρα έχουμε πραγματικά μία ευρύτερη βάση από ποτέ και αυτό είναι πολύ σημαντικό. Ωστόσο, έχουμε ακόμα πολλά και σημαντικά πράγματα να κάνουμε στις επόμενες δύο εβδομάδες, που –κυρίως– ελπίζουμε να μας οδηγήσουν προς μία κατεύθυνση που θα μας επιτρέψει να εγκαινιάσουμε αυτή τη συμφωνία σύνδεσης με την Κοινότητα των Άνδεων. Οπωσδήποτε, γνωρίζω ότι η αυστριακή Προεδρία καταβάλλει σημαντικές προσπάθειες γι’ αυτό.
<P>
Ωστόσο, οι διασκέψεις κορυφής κρίνονται πάντα με βάση το ποιοι συμμετέχουν σε αυτές. Από όσα γνωρίζω, μέχρι τώρα έχουν δεχτεί να συμμετάσχουν 18 λατινοαμερικάνοι αρχηγοί κρατών και κυβερνήσεων. Θεωρώ πολύ σημαντικό να μετουσιωθεί τώρα αυτή η αξιοσημείωτη δήλωση ενδιαφέροντος σε συγκεκριμένη δράση. Εμείς θα συνεχίσουμε να βασιζόμαστε σε αυτό, γιατί πρέπει να αποτελέσει τη βάση της συνεργασίας για την επόμενη επταετία.
<P>
Ως προς την ουσία θα ήθελα επίσης να πω ότι, πέρα από τα θέματα με τα οποία ασχοληθήκαμε σήμερα, θα συζητηθεί φυσικά και το ζήτημα των ανθρωπίνων δικαιωμάτων και της ενίσχυσης των θεσμών, το οποίο συμπεριλαμβάνει και τη βία κατά των γυναικών στο Ciudad Juárez. Συζήτησα η ίδια το ζήτημα αυτό με τον μεξικανό Υπουργό Δικαιοσύνης και γνωρίζω ότι ενδιαφέρεται πάρα πολύ γι’ αυτό. Αναφορικά με την Κολομβία θα ήθελα επίσης να σας πω ότι ασφαλώς υποστηρίζουμε τους εκεί υπεύθυνους για τα ανθρώπινα δικαιώματα, το ίδιο και τα θύματα ανάμεσα στον πληθυσμό. Η επίσημη υπεύθυνη για αυτά τα ζητήματα που αφορούν τις γυναίκες επισκέφτηκε πρόσφατα τόσο το Σώμα όσο και την Επιτροπή και διεξαγάγαμε εντατικές συνομιλίες για το θέμα αυτό.
<SPEAKER ID="108" LANGUAGE="ES" NAME="José Ignacio Salafranca Sánchez-Neyra (PPE-DE )," AFFILIATION="εισηγητής">
<P>
Οι άλλες δύο παρατηρήσεις μου, κυρία Πρόεδρε, σχετίζονται με την πρωτοβουλία του κ. Romagnoli να υποβάλει μία τροπολογία σχετικά με τη γεωργική μεταρρύθμιση. Λυπάμαι που ο κ. Romagnoli δεν υπέβαλε αυτή την τροπολογία εντός της χρονικής προθεσμίας που προβλέπεται για την υποβολή της σύμφωνα με τον Κανονισμό, αλλά αν την υποστηρίζουν οι υπόλοιποι βουλευτές, δεν έχω καμία αντίρρηση να δεχτώ μια προφορική τροπολογία αύριο στην Ολομέλεια.
<P>
Όσον αφορά το σχόλιο του κ. Meyer, θα ήθελα να πω στον κ. Meyer ότι η δήλωση του Μπρέγκεντς βασίζεται σε αυτή την έκθεση του Κοινοβουλίου, και όχι η έκθεση του Κοινοβουλίου στη δήλωση του Μπρέγκεντς. Γνωρίζετε πολύ καλά ότι, αν ήμουν διατεθειμένος να κάνω μία παραχώρηση στη διαπραγμάτευση του τελικού εγγράφου, αυτό οφειλόταν σε ένα πνεύμα συναίνεσης και όχι επειδή δεν είχα μια μεγάλη πλειοψηφία προς υποστήριξη των θέσεων που υιοθετήσαμε.
<P>
Αυτό που θα ήθελα να σας πω, ωστόσο, κύριε Meyer, πολύ φιλικά και ειλικρινά, είναι ότι όταν ψηφίζω ή μιλάω εξ ονόματός μου ή εξ ονόματος της πολιτικής μου ομάδας, το κάνω αποδεχόμενος πλήρως τη σημασία που μπορεί να συνεπάγεται αυτό, και, μολονότι εγώ δεν σας το έχω ζητήσει ποτέ αυτό, θα ήμουν παρ’ όλ’ αυτά διατεθειμένος να αλλάξω την αναφορά στην ευρω-λατινοαμερικανική ζώνη ελεύθερων συναλλαγών με την αναφορά που ζήτησε ο κ. Romeva, ο οποίος δεν παρίσταται αυτή τη στιγμή στην Αίθουσα, και να την αντικαταστήσω με τη ζώνη σφαιρικής διαπεριφερειακής συνεργασίας, στις τρεις εν λόγω παραγράφους, οι οποίες είναι οι παράγραφοι 6, 21 και 66.
<SPEAKER ID="109" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί αύριο στις 11.00. 
<SPEAKER ID="110" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει την προφορική ερώτηση του κ. Giuseppe Gargani προς το Συµβούλιο, εξ ονόµατος της Επιτροπής Νομικών Θεμάτων, σχετικά με την τροποποίηση του Πρωτοκόλλου περί Προνοµίων και Ασυλιών (O-0002/2006 – B6-0004/2006). 
<SPEAKER ID="111" LANGUAGE="IT" NAME="Giuseppe Gargani (PPE-DE )," AFFILIATION="συντάκτης">
<P>
Πριν από μια εικοσαετία, ένας συνάδελφός μας ονόματι Donnez, πέτυχε την έγκριση μιας έκθεσης σχετικά με την ευρωπαϊκή κοινοβουλευτική ασυλία για να ξεπεραστεί μια κατάσταση που ήταν ήδη ανεπαρκής και ακατάλληλη για τις συνολικές φιλοδοξίες του Ευρωπαϊκού Κοινοβουλίου. Το Πρωτόκολλο περί Προνομίων και Ασυλιών προέβλεπε ότι οι βουλευτές του Ευρωπαϊκού Κοινοβουλίου δεν μπορούν να διωχθούν για την ψήφο που δίδουν, αλλά παράλληλα παρέπεμπε στην εθνική νομοθεσία των βουλευτών όσον αφορά τους κανόνες ασυλίας.
<P>
Ασφαλώς, δεδομένου ότι από τη δέσμευση του Συμβουλίου έχει παρέλθει ουσιαστικά ένας χρόνος, θελήσαμε με αυτήν την ερώτηση να επισπεύσουμε την ολοκλήρωση της διαδικασίας. Εάν πριν από είκοσι χρόνια ο συνάδελφός μας κ. Donnez είχε αντιληφθεί ήδη αυτήν την ανάγκη και η ανάγκη αυτή, όπως αποδεικνύει η ψηφοφορία του Κοινοβουλίου, έχει παραμείνει σημαντική και θεμελιώδης, το Συμβούλιο οφείλει να επικυρώσει αμέσως όσα αποφασίσαμε και θεσπίσαμε. Κάναμε ένα μεγάλο άλμα προόδου και όταν αναγνωρισθεί θα μπορέσουμε να αναθέσουμε στους βουλευτές του Ευρωπαϊκού Κοινοβουλίου έναν πολύ πιο σημαντικό και πολύτιμο ρόλο.
<SPEAKER ID="112" LANGUAGE="" NAME="" AFFILIATION="Αντιπροέδρου">
<SPEAKER ID="113" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
   Κύριε Πρόεδρε, κυρίες και κύριοι, κύριε Gargani, απαντώντας στην ερώτησή σας θα ήθελα να πω καταρχάς ότι επαναλαμβάνω με χαρά αυτό που ήδη ειπώθηκε στο παρελθόν: το Συμβούλιο επιδοκιμάζει την έγκριση ενός καθεστώτος για τα μέλη του Ευρωπαϊκού Κοινοβουλίου, που επιτεύχθηκε τον περασμένο Ιούλιο μετά από μακρές διαπραγματεύσεις και θα εξασφαλίσει στα μέλη τις ίδιες προϋποθέσεις άσκησης της εντολής τους με έναρξη ισχύος το 2009, δηλαδή την επόμενη κοινοβουλευτική περίοδο. Σε μία δήλωση για το καθεστώς, το Συμβούλιο δήλωσε όντως ότι καταρχήν είναι διατεθειμένο να εξετάσει τη δυνατότητα τροποποίησης του πρωτοκόλλου περί προνομίων και ασυλιών των βουλευτών κατά την έγκριση του καθεστώτος. Ασφαλώς, το Συμβούλιο θα παραμείνει πιστό σε αυτήν τη δήλωση και θα ήθελα να υπογραμμίσω ότι εξακολουθούμε να είμαστε διατεθειμένοι να εξετάσουμε αυτό το θέμα μολονότι, όπως γνωρίζετε, το καθεστώς δεν θα τεθεί σε ισχύ πριν από το 2009 με τη σύσταση του επόμενου Ευρωπαϊκού Κοινοβουλίου.
<P>
Όσον αφορά το ζήτημα της σύγκλησης μίας διακυβερνητικής διάσκεψης, θα ήθελα καταρχάς να υπογραμμίσω ότι η διαδικασία έχει οριστεί στο άρθρο 48 της Συνθήκης για την Ευρωπαϊκή Ένωση και ότι βάσει αυτού του άρθρου, η κυβέρνηση κάθε κράτους μέλους ή η Επιτροπή μπορεί να υποβάλει στο Συμβούλιο προτάσεις για την τροποποίηση των Συνθηκών στις οποίες βασίζεται η Ένωση. Βάσει της παραγράφου 7 της εν λόγω διάταξης, ο πρόεδρος του Συμβουλίου συγκαλεί διάσκεψη εκπροσώπων των κυβερνήσεων των κρατών μελών εφόσον το Συμβούλιο, μετά από διαβούλευση με το Ευρωπαϊκό Κοινοβούλιο και εάν είναι ανάγκη με την Επιτροπή, παρουσιάσει γνωμοδότηση υπέρ της σύγκλησης μιας τέτοιας διάσκεψης. Αυτοί είναι οι κανόνες της Συνθήκης για την Ευρωπαϊκή Ένωση.
<SPEAKER ID="114" LANGUAGE="PT" NAME="Maria da Assunção Esteves," AFFILIATION="εξ ονόματος της Ομάδας PPE-DE">
<SPEAKER ID="115" LANGUAGE="HU" NAME="Katalin Lévai," AFFILIATION="εξ ονόματος της Ομάδας PSE">
<P>
   Συμφωνώ με τη σύσταση του Προέδρου Gargani ότι η σημασία του καθεστώτος των βουλευτών του ΕΚ αποτελεί ένα θέμα που θα πρέπει να συζητήσουμε. Θεωρώ εξαιρετικά λυπηρό το γεγονός ότι τις τελευταίες δεκαετίες το Κοινοβούλιο δεν κατάφερε να επιλύσει ικανοποιητικά, με δική του πρόταση, αυτό το σημαντικό θέμα και το καθεστώς των βουλευτών του. Πιστεύω ότι πρέπει να δώσουμε στο Κοινοβούλιο το δικαίωμα να ρυθμίζει, με δική του πρωτοβουλία, το νομικό καθεστώς.
<SPEAKER ID="116" LANGUAGE="PL" NAME="Marek Aleksander Czarnecki (NI ). –" AFFILIATION="">
<SPEAKER ID="117" LANGUAGE="ES" NAME="Manuel Medina Ortega (PSE ). –" AFFILIATION="">
<P>
   Κύριε Πρόεδρε, πιστεύω ότι ο εκπρόσωπος του Συμβουλίου, ο κ. Winkler, απάντησε πολύ σωστά στην κατάσταση που αντιμετωπίζουμε σήμερα: δεν έχουμε καταφέρει ακόμη να εγκρίνουμε το Σύνταγμα και, επιπλέον, αν διεξήγαμε μια συζήτηση σε αυτό το σημείο σχετικά με τα προνόμια και τις ασυλίες των βουλευτών του Ευρωπαϊκού Κοινοβουλίου, θα διαπιστώναμε πιθανότατα ότι η πλειοψηφία της ευρωπαϊκής κοινής γνώμης δεν θα ήταν διατεθειμένη να εγγυηθεί στους βουλευτές του Κοινοβουλίου τις ασυλίες και τα προνόμια που απολαμβάνουμε σήμερα.
<P>
Εν πάση περιπτώσει, συμφωνώ με τα λόγια του κ. Winkler, ο οποίος εξέφρασε τη νομική άποψη και ο οποίος έχει δίκιο: δεν είναι η κατάλληλη στιγμή να ξεκινήσουμε μια συζήτηση και μια Διακυβερνητική Διάσκεψη σχετικά με το θέμα και, αν το κάναμε, εμείς στο Κοινοβούλιο θα έπρεπε να επανεξετάσουμε την κατάσταση από την άποψη των σχέσεών μας με τους πολίτες. 
<SPEAKER ID="118" LANGUAGE="IT" NAME="Giuseppe Gargani (PPE-DE )," AFFILIATION="συντάκτης">
<SPEAKER ID="119" LANGUAGE="DE" NAME="Hans Winkler," AFFILIATION="Προεδρεύων του Συμβουλίου">
<P>
Ως Προεδρία του Συμβουλίου θα παρουσιάσουμε, φυσικά, στα κράτη μέλη την επιθυμία που εκφράστηκε εδώ και θα επισημάνουμε όλα τα στοιχεία, και τη δήλωση που μνημονεύτηκε ήδη αρκετές φορές εδώ. Οπωσδήποτε, το νέο καθεστώς θα τεθεί σε ισχύ το 2009. Κάθε απόφαση που θα ληφθεί τώρα σχετικά με μια Διακυβερνητική Διάσκεψη, θα πρέπει βέβαια να επικυρωθεί από όλα τα κράτη μέλη της Ευρωπαϊκής Ένωσης σύμφωνα με τις απαιτήσεις των συνταγμάτων τους.
<SPEAKER ID="120" LANGUAGE="" NAME="Πρόεδρος." AFFILIATION="">
<P>
   Ανακοινώνω ότι έλαβα δύο προτάσεις ψηφίσματος(1) βάσει του άρθρου 108, παράγραφος 5, του Κανονισμού.
<P>
Η ψηφοφορία θα διεξαχθεί την Πέμπτη, στις 11.00. 
<SPEAKER ID="121" LANGUAGE="" NAME="Πρόεδρος." AFFILIATION="">
<SPEAKER ID="122" LANGUAGE="SK" NAME="Zita Pleštinská (PPE-DE )." AFFILIATION="">
<P>
   – Μετά το ατύχημα με τον αντιδραστήρα 4 του Τσερνομπίλ μόλις είκοσι χρόνια πριν, ένα ραδιενεργό νέφος κάλυψε όχι μόνο την πρώην Σοβιετική Δημοκρατία, αλλά όλη την Ευρώπη. Εγώ προσωπικά βίωσα τον φόβο που γεννιέται από την άγνοια, καθώς το ολοκληρωτικό καθεστώς στην πρώην Τσεχοσλοβακία δεν ενημέρωσε όσους ζούσαμε κοντά στα ουκρανικά σύνορα για το τι είχε συμβεί, για την απειλή που αντιμετωπίζαμε ή για το πώς να προστατευθούμε.
<SPEAKER ID="123" LANGUAGE="FR" NAME="Yannick Vaugrenard (PSE )." AFFILIATION="">
<SPEAKER ID="124" LANGUAGE="EN" NAME="Marian Harkin (ALDE )." AFFILIATION="">
<SPEAKER ID="125" LANGUAGE="EN" NAME="Thomas Wise (IND/DEM )." AFFILIATION="Νέα της Μόσχας">
<P>
Στο σημερινό φύλλο της εφημερίδας αναφέρεται ότι η Ευρωπαϊκή Τράπεζα Ανασυγκρότησης και Ανάπτυξης, η οποία χρηματοδοτείται με δημόσιους πόρους, προετοιμάζεται να στηρίξει το εξαιρετικά αμφιλεγόμενο σχέδιο Σακάλιν II. Αυτή η πρόταση άντλησης πετρελαίου από την υφαλοκρηπίδα του ρωσικού νησιού Σακάλιν δεν απειλεί μόνο την οικονομία και τον τρόπο ζωής των κατοίκων του νησιού· δημιουργεί επίσης κίνδυνο περιβαλλοντικής καταστροφής τεραστίων διαστάσεων.
<P>
Οι τοπικοί αλιείς και διεθνείς περιβαλλοντικές οργανώσεις απευθύνουν εκκλήσεις στην ΕΤΑΑ να μην χορηγήσει δάνειο περίπου 300 εκατ. ευρώ για τη χρηματοδότηση του έργου. Τώρα βλέπουμε το πραγματικό πρόσωπο της ΕΕ, το οποίο δεν είναι καθόλου φιλικό προς το περιβάλλον.
<SPEAKER ID="126" LANGUAGE="CS" NAME="Jaromír Kohlíček (GUE/NGL )." AFFILIATION="">
<P>
   – Κυρίες και κύριοι, κάθε φορά που ακούω αναφορές σχετικά με την κατάσταση κατά την προεκλογική περίοδο σε ορισμένες αναπτυσσόμενες χώρες, σκέφτομαι ότι αυτό δεν θα μπορούσε να συμβεί ποτέ στην Ευρώπη. Ειδικά στην ΕΕ, αναγνωρίζουμε τις δημοκρατικές αξίες, διεξάγουμε πολιτισμένες προεκλογικές εκστρατείες και οι σωματικές επιθέσεις δεν υφίστανται εδώ. Ωστόσο, αυτό δεν ισχύει πλέον. Στη Δημοκρατία της Τσεχίας, ο αντιπρόεδρος ενός πολιτικού κόμματος που συγκέντρωνε περίπου το 20% των προτιμήσεων στα δημοψηφίσματα έπεσε θύμα επίθεσης και άγριου ξυλοδαρμού από τρία άτομα πέντε εβδομάδες πριν από τις εκλογές. Ο εν λόγω άνδρας είναι ο σημερινός βουλευτής του τσεχικού κοινοβουλίου Jiří Dolejš. Ωστόσο, εξακολουθούμε να συζητούμε ήρεμα την ιδέα της ασυλίας των πολιτικών. Την ημέρα της διάλυσής της, η Βουλή των Αντιπροσώπων καταδίκασε τις δεξιές τάσεις της κοινωνίας.
<SPEAKER ID="127" LANGUAGE="HU" NAME="Zsolt László Becsey (PPE-DE ). –" AFFILIATION="">
<P>
   Δυστυχώς, πρέπει –όλο και συχνότερα– να ερχόμαστε αντιμέτωποι με το γεγονός ότι οι χώρες της Ευρώπης, και ειδικά της Κεντρικής Ευρώπης, πλήττονται από πλημμύρες ως αποτέλεσμα των αλλαγών του κλίματος και των ανελέητων αποψιλώσεων. Αυτό συμβαίνει αυτή τη στιγμή. Μια τεράστια μάχη κατά των πλημμύρων λαμβάνει χώρα κατά μήκος του Δούναβη, κυρίως στη Ρουμανία, και κατά μήκος του ποταμού Tisza στην Ουγγαρία και στο βόρειο τμήμα της Σερβίας, στη Βοϊβοντίνα. Τα ύδατα έχουν ήδη σπάσει τα αναχώματα σε πολλές περιοχές.
<SPEAKER ID="128" LANGUAGE="FR" NAME="Françoise Castex (PSE )." AFFILIATION="">
<P>
Αναστέλλοντας την οικονομική βοήθεια, τιμωρούμε το σύνολο του παλαιστινιακού λαού, δηλαδή τιμωρούμε όχι μόνο τους ισλαμιστές της Χαμάς αλλά και τον άμαχο πληθυσμό, τα παιδιά, τις γυναίκες, τους ειρηνιστές, τους δημοκράτες, οι οποίοι θέλω να υπενθυμίσω ότι εκπροσωπούνταν από δώδεκα επιπλέον καταλόγους υποψηφίων κατά τη διάρκεια των εκλογών. Αναστέλλοντας τη βοήθεια σημαίνει ότι καταφέρουμε ένα θανάσιμο πλήγμα σε ένα αναδυόμενο και εύθραυστο κράτος, εφόσον εκείνοι που κυρίως πλήττονται είναι οι 150 000 παλαιστίνιοι δημόσιοι υπάλληλοι που επιβλέπουν επίσης τις υγειονομικές και εκπαιδευτικές υπηρεσίες και οι οποίοι συντηρούν περισσότερο από το 1/4 του πληθυσμού. Η Παγκόσμια Τράπεζα έκρουσε ήδη τον κώδωνα του κινδύνου για μια επικείμενη ανθρωπιστική κρίση. Η διεθνής βοήθεια δεν εξυπηρετεί μόνο στην ενίσχυση του ενός ή του άλλου κόμματος που ασκεί την εξουσία αλλά, βάσει των συμφωνιών του Όσλο, διασφαλίζει την ίδια την ύπαρξη της Παλαιστινιακής Αρχής και των κυριότερων δημόσιων υπηρεσιών της.
<SPEAKER ID="129" LANGUAGE="PL" NAME="Bernard Piotr Wojciechowski (NI ). –" AFFILIATION="">
<P>
   Κύριε Πρόεδρε, εξ ονόματος των κατοίκων της Βαρσοβίας, θα ήθελα να επιστήσω την προσοχή του Κοινοβουλίου στην προγραμματισμένη κατασκευή οδών ταχείας κυκλοφορίας σε αστικοποιημένες περιοχές της πολωνικής πρωτεύουσας. Το έργο προβλέπει οδούς διέλευσης που θα οδηγήσουν την κυκλοφορία των οχημάτων στη μέση πυκνοκατοικημένων οικιστικών περιοχών. Η εφαρμογή αυτού του σχεδίου θα αποτελέσει απειλή για την υγεία εκατοντάδων χιλιάδων κατοίκων της πόλης. Οι εκπομπές σωματιδίων θα δεκαπλασιαστούν, αν και τα αποδεκτά επίπεδα έχουν ήδη ξεπεραστεί κατά 50% ή ακόμα και κατά 120%. Δεν θα πρέπει να ξεχαστούν και οι άλλες απειλές για την υγεία, όπως το μονοξείδιο του άνθρακα, το βενζένιο, οι υδρογονάνθρακες και άλλες χημικές ουσίες.
<P>
Το έργο βασίζεται σε απαρχαιωμένα σχέδια χωροταξικής ανάπτυξης, τα οποία δεν λαμβάνουν υπόψη την αύξηση της πόλης και την κατασκευή νέων οικιστικών ζωνών. Γι’ αυτόν ακριβώς τον λόγο οι δρόμοι θα διέρχονται μέσα από οικιστικά τετράγωνα και ένας από αυτούς θα διέρχεται μέσα από το διαμορφωμένο πάρκο Mazowiecki στην περιοχή Wawer. Θα προσέθετα ότι αυτό αντίκειται στο πρόγραμμα Natura 2000 της ΕΕ. Ελπίζω ότι υπάρχουν άτομα στο Ευρωπαϊκό Κοινοβούλιο που ενδιαφέρονται για το καλό του περιβάλλοντος στην Πολωνία και για την υγεία των χιλιάδων κατοίκων της Πολωνίας. 
<SPEAKER ID="130" LANGUAGE="IT" NAME="Antonio Tajani (PPE-DE ). –" AFFILIATION="">
<SPEAKER ID="131" LANGUAGE="FR" NAME="Guy Bono (PSE )." AFFILIATION="">
<SPEAKER ID="132" LANGUAGE="LT" NAME="Danutė Budreikeitė (ALDE )." AFFILIATION="">
<P>
   –Το τελευταίο ενάμισι έτος, 15 εταιρείες ηλεκτρονικών και συναφών ειδών διέκοψαν τις κατασκευαστικές τους δραστηριότητες στην Ευρώπη. Τον περασμένο Οκτώβριο, η τσεχική εταιρεία «Tesla Ecimex» και η λιθουανική εταιρεία «Ekranas», οι οποίες παράγουν λυχνίες καθοδικών ακτίνων, υπέβαλαν ένα αίτημα για εφαρμογή από την Ευρωπαϊκή Επιτροπή μέτρων αντιντάμπινγκ εναντίον της Κίνας, της Μαλαισίας, της Νότιας Κορέας και της Ταϊλάνδης. Στις 11 Ιανουαρίου του τρέχοντος έτους, αναφέρθηκε στην Επίσημη Εφημερίδα της Ευρωπαϊκής Ένωσης ότι ξεκίνησε μια έρευνα για το αντιντάμπινγκ. Εντούτοις, η εταιρεία «Tesla Ecimex» ήδη διέκοψε τις δραστηριότητές της. Τον Απρίλιο σταμάτησε και η «Ekranas». Οι εταιρείες δεν είναι σε θέση να ανταγωνιστούν τους κατασκευαστές από τη Νότια Ασία και τη Λατινική Αμερική, οι οποίοι λαμβάνουν κρατική ενίσχυση μέσω της εφαρμογής πολιτικών ευνοϊκών για τις επιχειρήσεις. Στη Λιθουανία, 5 000 εργαζόμενοι, συμπεριλαμβανομένων των εργαζομένων σε επικουρικές εταιρείες, χάνουν τις θέσεις εργασίας τους. Στο μεταξύ, οι προοπτικές για την αγορά ηλεκτρονικών ειδών και η πώληση της «Ekranas» είναι θετικές. Καλώ μετ’ επιτάσεως την Επιτροπή να εφαρμόσει μέτρα αντιντάμπινγκ πιο ενεργά και να κάνει ό,τι μπορεί για να βοηθήσει τους ευρωπαίους κατασκευαστές και τον θεμιτό ανταγωνισμό. 
<SPEAKER ID="133" LANGUAGE="IT" NAME="Mario Borghezio (IND/DEM ). –" AFFILIATION="">
<P>
   Κύριε Πρόεδρε, κυρίες και κύριοι, η επίθεση που δέχθηκε στο Μιλάνο η ιταλίδα Υπουργός κ. Letizia Moratti, η οποία αναγκάσθηκε από τις ύβρεις και τις απειλές να εγκαταλείψει την παρέλαση για τον εορτασμό της 25ης Απριλίου, ημέρα κατά την οποία εορτάζεται η απελευθέρωση της Ιταλίας, αποτελεί αναμφίβολα ένα όνειδος που πρέπει να καταγγείλουμε σε ευρωπαϊκό επίπεδο, δεδομένου μάλιστα ότι καταπατά τις αξίες της ελευθερίας που μας ενώνουν σε αυτό το Κοινοβούλιο και είναι ασύμβατες με όσους επιχειρούν να εκφοβίσουν εκείνους που έχουν διαφορετική άποψη.
<SPEAKER ID="134" LANGUAGE="EN" NAME="Neena Gill (PSE )." AFFILIATION="">
<SPEAKER ID="135" LANGUAGE="PL" NAME="Lidia Joanna Geringer de Oedenberg (PSE ). –" AFFILIATION="">
<P>
   Κύριε Πρόεδρε, τον Νοέμβριο του 2005 η Ευρωπαϊκή Επιτροπή παρουσίασε για πρώτη φορά τις νέες πρωτοβουλίες περιφερειακής πολιτικής Jaspers, Jeremie και Jessica. Πρόκειται για νέα μέσα ενίσχυσης ιδιαίτερης σημασίας για τα νέα μέλη της Ευρωπαϊκής Ένωσης, τα οποία έχουν σκοπό να διευκολύνουν την απορρόφηση της χρηματοδότησης στον τομέα της πολιτικής συνοχής από το 2007 έως το 2013. Οι πρωτοβουλίες απέσπασαν τη θερμή υποστήριξη του Κοινοβουλίου, της Επιτροπής των Περιφερειών και της Οικονομικής και Κοινωνικής Επιτροπής, οι οποίες από την πλευρά τους προσπαθούν να προωθήσουν τις προαναφερόμενες νέες ευκαιρίες χρηματοδότησης για περιφερειακές πρωτοβουλίες.
<P>
Ωστόσο, δεν υπάρχουν πραγματικές ενδείξεις μιας αποτελεσματικής ενημερωτικής εκστρατείας μεγάλης κλίμακας, την ευθύνη της οποίας θα έχει η Επιτροπή. Παρά το γεγονός ότι έχουν ήδη παρέλθει έξι μήνες από την πρώτη παρουσίασή τους, είναι αδύνατον να βρεθεί ένα φυλλάδιο ή οποιουδήποτε είδους έκδοση για το θέμα αυτό, πόσο μάλλον στις εθνικές γλώσσες. Οι άμεσα ενδιαφερόμενοι, με άλλα λόγια οι τοπικές αυτοδιοικήσεις και οι επιχειρήσεις, λαμβάνουν μόνο τυπικές πληροφορίες. Υπάρχει μια έλλειψη ευρέως διαθέσιμης κατάρτισης επί του θέματος. Τα προγράμματα υποτίθεται ότι θα ξεκινήσουν την 1η Ιανουαρίου 2007, συνεπώς δεν καταλαβαίνω τι περιμένει η Επιτροπή. Είναι ώρα να ξεκινήσει μια επαγγελματική και συντονισμένη εκστρατεία ενημέρωσης. 
<SPEAKER ID="136" LANGUAGE="EN" NAME="Μάριος Ματσάκης (ALDE )." AFFILIATION="">
<P>
   – Κύριε Πρόεδρε, προχθές συμπληρώθηκαν 91 έτη από τη γενοκτονία των Αρμενίων. Αυτό το φρικτό έγκλημα κατά της ανθρωπότητας διαπράχθηκε εις βάρος των Αρμενίων της Οθωμανικής Αυτοκρατορίας κατά τη διάρκεια του Πρώτου Παγκοσμίου Πολέμου. Είχε οπωσδήποτε σχεδιαστεί και εφαρμοστεί από την τουρκική κυβέρνηση της εποχής και οδήγησε στον θάνατο περίπου 1,5 εκατομμυρίου ανδρών, γυναικών και παιδιών. Οι περισσότεροι θάνατοι επήλθαν ως αποτέλεσμα φρικτών βασανιστηρίων, σφαγής και λιμοκτονίας.
<SPEAKER ID="137" LANGUAGE="EN" NAME="Gerard Batten (IND/DEM )." AFFILIATION="">
<P>
   – Κύριε Πρόεδρε, στην προηγούμενη περίοδο συνόδου αποκάλυψα την καταγγελία ότι ο Ρομάνο Πρόντι υπήρξε ενδεχομένως πράκτορας της KGB. Εν τω μεταξύ, ο κ. Πρόντι έχει γίνει πρωθυπουργός της Ιταλίας. Ως εκ τούτου, θα είναι μέλος του Ευρωπαϊκού Συμβουλίου και θα έχει πρόσβαση σε εμπιστευτικές πληροφορίες.
<P>
Η KGB –η σημερινή Ομοσπονδιακή Υπηρεσία Ασφάλειας, FSB– έχει κεντρικό ρόλο στο θεσμοποιημένο δίκτυο οργανωμένου εγκλήματος και διαφθοράς που κυριαρχεί στη Ρωσία. Όσο μπορεί κανείς να παραιτηθεί από την Κόζα Νόστρα άλλο τόσο μπορεί να παραιτηθεί και από την KGB. Επαναλαμβάνω, συνεπώς, το αίτημά μου να διερευνήσει το Ευρωπαϊκό Κοινοβούλιο τις εν λόγω καταγγελίες. Πρώην ανώτερα στελέχη της KGB είναι διατεθειμένα να καταθέσουν σε μια τέτοια έρευνα, υπό τις κατάλληλες συνθήκες.
<SPEAKER ID="138" LANGUAGE="ET" NAME="Marianne Mikko (PSE )." AFFILIATION="">
<P>
   – Κυρίες και κύριοι, ο Ψυχρός Πόλεμος δεν έχει τελειώσει, ακόμα και τον 21ο αιώνα. Κάνω αυτή την αναμφισβήτητη δήλωση υπό το πρίσμα της απαγόρευσης των εισαγωγών κρασιού από τη Γεωργία και τη Μολδαβία που επέβαλε η Ρωσική Ομοσπονδία στις 27 Μαρτίου.
<P>
Με τον χαρακτηρισμό του μολδαβικού κρασιού ως μη συμμορφούμενου με τις αυστηρές ρωσικές υγειονομικές απαιτήσεις, η Ρωσία καταστρέφει την οικονομία της Μολδαβίας. Αυτό είναι ένα πολύ σοβαρό θέμα. Σύμφωνα με τα στατιστικά στοιχεία, το 85% του κρασιού της Μολδαβίας πωλείται στη ρωσική αγορά.
<SPEAKER ID="139" LANGUAGE="FR" NAME="Bruno Gollnisch (NI )." AFFILIATION="(Απευθυνόμενος σε βουλευτή που τον διέκοψε διαμαρτυρόμενος):">
<P>
Μόλις πληροφορήθηκα, λόγου χάρη, ότι στο Βέλγιο ο αρχηγός του Εθνικού Μετώπου, Daniel Féret, έχει κριθεί μη εκλόγιμος υποψήφιος για δέκα χρόνια. Πρόκειται πραγματικά για έναν πρωτότυπο τρόπο με τον οποίο τα κόμματα του κατεστημένου, χρησιμοποιώντας ως υποχείριο τη δικαστική εξουσία, απομακρύνουν απλώς έναν αντίπαλο από την αναμέτρηση.
<SPEAKER ID="140" LANGUAGE="" NAME="Πρόεδρος." AFFILIATION="">
<SPEAKER ID="141" LANGUAGE="" NAME="Πρόεδρος." AFFILIATION="">
<P>
- της έκθεσης (A6-0108/2006) του κ. Jan Mulder, εξ ονόματος της Επιτροπής Ελέγχου των Προϋπολογισμών, σχετικά µε την απαλλαγή όσον αφορά την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2004: Τμήμα III, Επιτροπή [SEC(2005)1159 - C6-0351/2005 - 2005/2090(DEC)] [SEC(2005)1158 - C6-0352/2005 - 2005/2090(DEC)] [2005/2090(DEC)], 
<P>
- της έκθεσης (A6-0119/2006) του κ. Markus Ferber, εξ ονόματος της Επιτροπής Ελέγχου των Προϋπολογισμών, σχετικά µε την απαλλαγή όσον αφορά την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2004: Τμήμα I, Ευρωπαϊκό Κοινοβούλιο [2005/2091(DEC)],
<P>
- της έκθεσης (A6-0111/2006) του κ. Nils Lundgren, εξ ονόματος της Επιτροπής Ελέγχου των Προϋπολογισμών, σχετικά µε την απαλλαγή όσον αφορά την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2004: Τμήμα II, Συμβούλιο [2005/2092(DEC)],
<P>
- της έκθεσης (A6-0112/2006) του κ. Nils Lundgren, εξ ονόματος της Επιτροπής Ελέγχου των Προϋπολογισμών, σχετικά µε την απαλλαγή όσον αφορά την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2004: Τμήμα IV, Δικαστήριο [2005/2093(DEC)],
<P>
- της έκθεσης (A6-0113/2006) του κ. Nils Lundgren, εξ ονόματος της Επιτροπής Ελέγχου των Προϋπολογισμών, σχετικά µε την απαλλαγή όσον αφορά την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2004: Τμήμα V, Ελεγκτικό Συνέδριο [2005/2094(DEC)],
<P>
- της έκθεσης (A6-0114/2006) του κ. Nils Lundgren, εξ ονόματος της Επιτροπής Ελέγχου των Προϋπολογισμών, σχετικά µε την απαλλαγή όσον αφορά την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2004: Τμήμα VI, Ευρωπαϊκή Οικονομική και Κοινωνική Επιτροπή [2005/2095(DEC)],
<P>
- της έκθεσης (A6-0115/2006) του κ. Nils Lundgren, εξ ονόματος της Επιτροπής Ελέγχου των Προϋπολογισμών, σχετικά µε την απαλλαγή όσον αφορά την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2004: Τμήμα VII, Επιτροπή των Περιφερειών [2005/2096(DEC)],
<P>
- της έκθεσης (A6-0116/2006) του κ. Nils Lundgren, εξ ονόματος της Επιτροπής Ελέγχου των Προϋπολογισμών, σχετικά µε την απαλλαγή όσον αφορά την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2004: Τμήμα VIII(A), Ευρωπαίος Διαμεσολαβητής [2005/2042(DEC)],
<P>
- της έκθεσης (A6-0117/2006) του κ. Nils Lundgren, εξ ονόματος της Επιτροπής Ελέγχου των Προϋπολογισμών, σχετικά µε την απαλλαγή όσον αφορά την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2004: Τμήμα VIII(B), Eυρωπαίος Eπόπτης Προστασίας Δεδομένων [2005/2208(DEC)],
<P>
- της έκθεσης (A6-0110/2006) της κ. Ρόδης Κράτσα-Τσαγκαροπούλου, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του προϋπολογισμού του έκτου, έβδομου, όγδοου και ένατου Ευρωπαϊκού Ταμείου Ανάπτυξης για το οικονομικό έτος 2004 [COM(2005)0485 - C6-0430/2005 -2005/2157(DEC)],
<P>
- της έκθεσης (A6-0094/2006) του κ. Umberto Guidoni, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του προϋπολογισμού του Ευρωπαϊκού Κέντρου για την Ανάπτυξη της Επαγγελματικής Κατάρτισης για το οικονομικό έτος 2004 [2005/2106(DEC)],
<P>
- της έκθεσης (A6-0093/2006) του κ. Umberto Guidoni, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του προϋπολογισμού του Ευρωπαϊκού Ιδρύματος για την Βελτίωση των Συνθηκών Διαβιώσεως και Εργασίας για το οικονομικό έτος 2004 [2005/2107(DEC)],
<P>
- της έκθεσης (A6-0095/2006) του κ. Umberto Guidoni, εξ ονόματος της Επιτροπής Ελέγχου των Προϋπολογισμών, σχετικά µε την απαλλαγή για την εκτέλεση του προϋπολογισμού της Ευρωπαϊκής Υπηρεσίας για την Ανασυγκρότηση για το οικονομικό έτος 2004 [2005/2108(DEC)],
<P>
- της έκθεσης (A6-0096/2006) του κ. Umberto Guidoni, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του προϋπολογισμού του Ευρωπαϊκού Παρατηρητηρίου των Φαινομένων Ρατσισμού και Ξενοφοβίας για το οικονομικό έτος 2004 [2005/2109(DEC)],
<P>
- της έκθεσης (A6-0097/2006) του κ. Umberto Guidoni, εξ ονόματος της Επιτροπής Ελέγχου των Προϋπολογισμών, σχετικά µε την απαλλαγή για την εκτέλεση του προϋπολογισμού του Ευρωπαϊκού Κέντρου Παρακολούθησης Ναρκωτικών και Τοξικομανίας για το οικονομικό έτος 2004 [2005/2110(DEC)],
<P>
- της έκθεσης (A6-0098/2006) του κ. Umberto Guidoni, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του προϋπολογισμού του Ευρωπαϊκού Οργανισμού Περιβάλλοντος για το οικονομικό έτος 2004 [2005/2111(DEC)],
<P>
- της έκθεσης (A6-0099/2006) του κ. Umberto Guidoni, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του προϋπολογισμού του Ευρωπαϊκού Οργανισμού για την Ασφάλεια και την Υγεία στην Εργασία για το οικονομικό έτος 2004 [2005/2112(DEC)],
<P>
- της έκθεσης (A6-0100/2006) του κ. Umberto Guidoni, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του προϋπολογισμού του Μεταφραστικού Κέντρου των οργάνων της Ευρωπαϊκής Ένωσης για το οικονομικό έτος 2004 [2005/2113(DEC)],
<P>
- της έκθεσης (A6-0101/2006) του κ. Umberto Guidoni, εξ ονόματος της Επιτροπής Ελέγχου των Προϋπολογισμών σχετικά με την απαλλαγή για την εκτέλεση του προϋπολογισμού του Ευρωπαϊκού Οργανισμού Φαρμάκων για το οικονομικό έτος 2004 [2005/2114(DEC)],
<P>
- της έκθεσης (A6-0092/2006) του κ. Umberto Guidoni, εξ ονόματος της Επιτροπής Ελέγχου των Προϋπολογισμών, σχετικά µε την απαλλαγή για την εκτέλεση του προϋπολογισμού του Ευρωπαϊκού Οργάνου για την Ενίσχυση της Δικαστικής Συνεργασίας (Eurojust) για το οικονομικό έτος 2004 [2005/2115(DEC)],
<P>
- της έκθεσης (A6-0102/2006) του κ. Umberto Guidoni, εξ ονόματος της Επιτροπής Ελέγχου των Προϋπολογισμών, σχετικά µε την απαλλαγή για την εκτέλεση του προϋπολογισμού του Ευρωπαϊκού Ιδρύματος Επαγγελματικής Εκπαίδευσης για το οικονομικό έτος 2004 [2005/2116(DEC)], 
<P>
- της έκθεσης (A6-0103/2006) του κ. Umberto Guidoni, εξ ονόματος της Επιτροπής Ελέγχου των Προϋπολογισμών, σχετικά µε την απαλλαγή για την εκτέλεση του προϋπολογισμού του Ευρωπαϊκού Οργανισμού για την Ασφάλεια στη Θάλασσα για το οικονομικό έτος 2004 [2005/2117(DEC)],
<P>
- της έκθεσης (A6-0104/2006) του κ. Umberto Guidoni, εξ ονόματος της Επιτροπής Ελέγχου των Προϋπολογισμών, σχετικά µε την απαλλαγή για την εκτέλεση του προϋπολογισμού του Ευρωπαϊκού Οργανισμού Ασφάλειας της Αεροπορίας για το οικονομικό έτος 2004 [2005/2118(DEC)],
<P>
- της έκθεσης (A6-0105/2006) του κ. Umberto Guidoni, εξ ονόματος της Επιτροπής Ελέγχου των Προϋπολογισμών, σχετικά με την απαλλαγή για την εκτέλεση του προϋπολογισμού της Ευρωπαϊκής Αρχής για την Ασφάλεια των Τροφίμων για το οικονομικό έτος 2004 [2005/2119(DEC)]. 
<SPEAKER ID="142" LANGUAGE="NL" NAME="Jan Mulder (ALDE )," AFFILIATION="εισηγητής.">
<P>
   Κύριε Πρόεδρε, γύρω στις 15.00 σήμερα το μεσημέρι, ρώτησα τι ώρα περίπου θα λάβω τον λόγο και έμαθα ότι θα ήταν γύρω στις 17.45. Η ώρα είναι 19.45. Δεν ξέρω ποιος είχε τη φρόνηση να συνθέσει αυτή την ημερήσια διάταξη, αλλά πιστεύω ότι δεν διευκολύνει το Κοινοβούλιο η διεξαγωγή μιας συζήτησης σχετικά με την απαλλαγή των ευρωπαϊκών θεσμικών οργάνων τέτοια ώρα.
<P>
Περνώντας στην ημερήσια διάταξη και μπαίνοντας αμέσως στο θέμα, θα συμβούλευα το Κοινοβούλιο να χορηγήσει απαλλαγή στην Επιτροπή για το οικονομικό έτος 2004. Μπορεί αυτό να σας εκπλήσσει, διότι όπως όλοι γνωρίζουν και όπως ίσως θα πουν πολλοί, το Ελεγκτικό Συνέδριο δεν έχει εκδώσει δήλωση αξιοπιστίας σχετικά με τη διεξαγωγή πολιτικής της Επιτροπής εδώ και 11 συναπτά έτη. Ποιος λοιπόν ο λόγος της χορήγησης απαλλαγής; Έχω δύο επιχειρήματα υπέρ αυτής της κίνησης. Πρώτον, η σημερινή Επιτροπή ήταν εν ενεργεία περίπου έναν μήνα το 2004 και, δεύτερον, η σημερινή Επιτροπή ξεκίνησε πολύ φιλόδοξα με σκοπό να επιτύχει μια θετική δήλωση αξιοπιστίας. Θα επιστρέψω σε αυτό το θέμα εντός ολίγου.
<P>
Αν και είναι ατυχές ότι ο κ. Wynn είναι απών, θα ήθελα να ξεκινήσω με το ψήφισμα του περασμένου έτους, το οποίο κατάρτισε και στο οποίο εισήγαγε αρκετά νέα στοιχεία, με βασικότερο το ότι θεωρήσαμε ότι η ανώτατη πολιτική αρχή σε κάθε κράτος μέλος θα πρέπει να κάνει μια δήλωση στην αρχή και στο τέλος κάθε οικονομικού έτους βεβαιώνοντας ότι όλα τελούν εν τάξει όσον αφορά τον πολιτικό έλεγχο. Είναι λυπηρό ότι αυτή η απαίτηση του Κοινοβουλίου συνάντησε μεγάλη αντίσταση στα κράτη μέλη.
<SPEAKER ID="143" LANGUAGE="DE" NAME="Markus Ferber (PPE-DE )," AFFILIATION="εισηγητής">
<P>
Υπάρχει και κάτι άλλο που είναι εξίσου απαράδεκτο. Πρέπει να εξετάσουμε αν ο δήμος του Στρασβούργου, διαθέτοντας ένα οικόπεδο στο οποίο ένα ολλανδικό ταμείο συνταξιοδότησης κατασκεύασε ένα κτίριο, συνήψε με εμάς μία συμφωνία εκμίσθωσης που αφορά ένα πολύ διαφορετικό ποσόν από εκείνο που καταβάλλει στο ταμείο συνταξιοδότησης – και μάλιστα όχι σε βάρος αλλά προς όφελος του Στρασβούργου. Για να είμαι απόλυτα σαφής, το θέμα δεν είναι εδώ η έδρα του Κοινοβουλίου στο Στρασβούργο –που ορίζεται στις Συνθήκες– αλλά το αν πραγματικά ο σκοπός μίας τέτοιας υπενοικίασης είναι να χορηγούμε με το ενοίκιο που καταβάλλουμε στον δήμο του Στρασβούργου μία άμεση επιδότηση στον προϋπολογισμό της πόλης – γιατί αυτό ακριβώς θα ήταν. Δεδομένου ότι αυτή η συμφωνία δεν υπογράφηκε μόλις χθες, αλλά αν η τωρινή μου πληροφόρηση είναι σωστή, υπάρχει από το 1980, πρέπει να εξετάσουμε και το θέμα ποιος γνώριζε ήδη στο παρελθόν εδώ στο Σώμα για την κατάσταση αυτή και ποιος δεν προστάτευσε σε αυτό το πλαίσιο τα συμφέροντα των ευρωπαίων φορολογουμένων συνάπτοντας αυτή τη συμφωνία εκμίσθωσης άμεσα με το ταμείο συνταξιοδότησης. Αν είχε γίνει αυτό, θα μπορούσαμε να ενοικιάσουμε φθηνότερα το κτίριο. Αν λοιπόν κάποιος εδώ στο Σώμα τα γνώριζε αυτά και δεν ενήργησε προς το συμφέρον των ευρωπαίων φορολογουμένων, αυτό χρήζει ιδιαίτερης εξέτασης. Αυτό ακριβώς θα κάνουμε μαζί.
<SPEAKER ID="144" LANGUAGE="SV" NAME="Nils Lundgren (IND/DEM )," AFFILIATION="εισηγητής.">
<P>
Κατά τη διάρκεια του 2004, η Ευρωπαϊκή Οικονομική και Κοινωνική Επιτροπή αντιμετώπισε προβλήματα σχετικά με παρατυπίες όσον αφορά την επιστροφή των δαπανών ταξιδιού των βουλευτών. Ελπίζουμε ότι αυτό το πρόβλημα αποτελεί πλέον παρελθόν. Υπήρξαν προβλήματα με τα κτίρια Belliard I και II και αναμένω μια πλήρη αναφορά αυτών των προβλημάτων στην προσεχή έκθεση του Ελεγκτικού Συνεδρίου.
<P>
Οι εσωτερικοί έλεγχοι του Ευρωπαϊκού Δικαστηρίου δεν ήταν καθόλου ικανοποιητικοί το 2004. Ο εσωτερικός ελεγκτής του ενεργούσε και ως επικεφαλής της μονάδας εκ των προτέρων επαλήθευσης, κάτι που είναι απλώς απαράδεκτο. Επιπλέον, ο εσωτερικός ελεγκτής δεν ολοκλήρωσε καμία από τις έρευνές του από τότε που διορίστηκε το 2003. Το Κοινοβούλιο αναμένει να δει ενεργά μέτρα και σοβαρές βελτιώσεις σε αυτόν τον τομέα.
<P>
Περνάω τώρα στο μαύρο μας πρόβατο, δηλαδή την Επιτροπή των Περιφερειών, η οποία, από τα «Λοιπά όργανα» που εξετάστηκαν, συγκέντρωσε τις περισσότερες επικρίσεις από το Ελεγκτικό Συνέδριο. Κατά τη διάρκεια του 2004, ο εσωτερικός έλεγχος διεξήχθη στην πραγματικότητα από έναν και μόνο εσωτερικό ελεγκτή και μάλιστα προσωρινό. Ένας εσωτερικός ελεγκτής που εξαρτάται από μία διαρκώς ανανεώσιμη σύμβαση απασχόλησης πρέπει να δυσκολεύεται πολύ να διατηρήσει την ανεξαρτησία του από τη διοίκηση του εν λόγω οργανισμού. Είναι αβάσιμη λοιπόν η άποψη ότι η Επιτροπή των Περιφερειών δεν θα έπρεπε, τότε, να διενεργήσει εσωτερικό έλεγχο το 2004, παρά τις έντονες επικρίσεις του Κοινοβουλίου για αυτό το θεσμικό όργανο όσον αφορά το έτος 2003. Ακόμα δεν έχουμε λάβει εξήγηση για το γεγονός ότι ο εσωτερικός ελεγκτής που απασχολήθηκε μέχρι τον Μάιο του 2004 δεν ήταν σε θέση να εκπονήσει εκθέσεις εσωτερικού ελέγχου.
<P>
Εξακολουθεί να διεξάγεται μια έρευνα της OLAF στην Επιτροπή των Περιφερειών σχετικά με την επιστροφή των δαπανών των βουλευτών, στην οποία εφαρμόστηκε ένας συντελεστής διόρθωσης. Χορηγήθηκαν πληρωμές για τις οποίες δεν υπήρχαν βάσιμες αποδείξεις ως προς το δικαίωμα χορήγησής τους. Είναι προφανές ότι αυτό θα έπρεπε να είχε ανακαλυφθεί από την Επιτροπή των Περιφερειών κατά τη διάρκεια του 2004 και οι πληρωμές αυτές θα έπρεπε να είχαν διακοπεί. Παρά ταύτα, οι διαχειριστές της Επιτροπής δηλώνουν ότι δεν τίθεται ζήτημα ύπαρξης υποθέσεων απάτης. Ως προς αυτό το θέμα, δεν έχουν δοθεί σαφείς πληροφορίες ούτε για τη λήψη μέτρων για την επιστροφή των εσφαλμένων πληρωμών. Η κατάσταση επιδεινώνεται από το γεγονός ότι οι εν λόγω πληρωμές χορηγήθηκαν σε άτομα που κατείχαν βασικές θέσεις στη διοίκηση. Τα τελευταία χρόνια, η Επιτροπή των Περιφερειών χαρακτηρίζεται ως έναν βαθμό από παρατυπίες διαφόρων ειδών, αποδεικνύοντας ότι η υποσχόμενη αλλαγή κουλτούρας στο εσωτερικό του οργανισμού δεν έχει πραγματοποιηθεί. Όπως φαίνεται τώρα η OLAF θα υποβάλει την τελική της έκθεση στα μέσα Μαΐου. Θα ήταν ανεύθυνο να χορηγήσουμε απαλλαγή πριν μάθουμε τα αποτελέσματα αυτής της έρευνας.
<P>
Το Ελεγκτικό Συνέδριο συνεχίζει την έρευνά του σχετικά με τα κτίρια Belliard I και ΙΙ. Θα πρέπει επίσης να εξεταστεί το έργο Montoyer. Μέχρι σήμερα δεν έχει δοθεί καμία εξήγηση σχετικά με τους λόγους για τους οποίους το άτομο που ήταν αρμόδιο για την υποδομή έχει αποσύρει τη δήλωσή του ως διατάκτης με μερική μεταβίβαση για το οικονομικό έτος 2004. Πρέπει επίσης να λάβουμε εξηγήσεις σχετικά με τους λόγους για τους οποίους εγώ ως εισηγητής δεν ενημερώθηκα γι’ αυτό και πρέπει να αποσαφηνιστεί σε εμάς πώς καθορίστηκε η ημερομηνία θεωρητικής αποδοχής. Μήπως η αποζημίωση που απαίτησε η κατασκευαστική εταιρεία έπρεπε ίσως να είναι υψηλότερη; Επιπλέον, απαγορεύθηκε στον εσωτερικό ελεγκτή της Επιτροπής των Περιφερειών η πρόσβαση στα έγγραφα που ζήτησε σχετικά με αυτό το θέμα. Υπάρχουν επίσης σοβαροί λόγοι να περιμένουμε το αποτέλεσμα της εν εξελίξει έρευνας του Ελεγκτικού Συνεδρίου επί του θέματος πριν χορηγήσουμε απαλλαγή.
<P>
Θα ήθελα με αυτή την ευκαιρία να ενημερώσω το Συμβούλιο για τον περίεργο τρόπο με τον οποίο αντιμετωπίστηκε η Επιτροπή των Περιφερειών από την Επιτροπή Ελέγχου των Προϋπολογισμών. Έλαβα πληροφορίες από διάφορες πηγές οι οποίες υποδεικνύουν ότι υπήρχαν πολύ περισσότερα θέματα προς επίκριση στον τομέα της οικονομικής ευθύνης της Επιτροπής των Περιφερειών από αυτά για τα οποία η ίδια η Επιτροπή παρείχε πληροφορίες. Για τον λόγο αυτόν, έλαβα τη σύμφωνη γνώμη της Επιτροπής Ελέγχου του Προϋπολογισμού προκειμένου να εξετάσουμε τους ερευνητές της OLAF και τους εσωτερικούς ελεγκτές της Επιτροπής των Περιφερειών για το 2004 κεκλεισμένων των θυρών. Η συνεδρίαση προγραμματίστηκε για το πρωί της 21ης Μαρτίου 2006, ημέρα Τρίτη. Η Επιτροπή Ελέγχου των Προϋπολογισμών συνεδρίασε στις 15.00 την προηγούμενη ημέρα και ξεκίνησε με την έγκριση της ημερήσιας διάταξης, κατόπιν της οποίας μια πλειοψηφία ζήτησε ξαφνικά να ακυρωθεί η εξέταση που ήταν προγραμματισμένη για το πρωί της επόμενης ημέρας.
<P>
Μια πλειοψηφία των μελών της Επιτροπής Ελέγχου των Προϋπολογισμών αρνήθηκε τότε να μελετήσει της πληροφορίες που εγώ, ως εισηγητής, θεωρούσα ζωτικής σημασίας για την υιοθέτηση μιας θέσης σχετικά με το θέμα της απαλλαγής. Δεν έμαθα τους λόγους. Εκτιμώ ότι, προκειμένου να προστατευθούν τα οικονομικά συμφέροντα της ΕΕ, η επιτροπή πρέπει να λάβει υπόψη όλες τις συναφείς πληροφορίες επί αυτών των θεμάτων. Η πλειοψηφία της επιτροπής αρνήθηκε να μελετήσει τις πληροφορίες και ψήφισε υπέρ της πρότασης προς το Κοινοβούλιο να χορηγήσει απαλλαγή αμέσως, παρά το γεγονός ότι εγώ ως εισηγητής πιστεύω ότι θα πρέπει να περιμένουμε το αποτέλεσμα των εν εξελίξει ερευνών από την OLAF και το Ελεγκτικό Συνέδριο.
<P>
Ως εκ τούτου, καλώ όλους τους βουλευτές να μελετήσουν προσεκτικά τα θέματα επί των οποίων θα ψηφίσουν αύριο. Επειδή δεν έχουν αποσαφηνιστεί όλες οι αμφιβολίες, θα σας ζητούσα να ψηφίσετε κατά της χορήγησης απαλλαγής για την εκτέλεση του γενικού προϋπολογισμού της Ευρωπαϊκής Ένωσης από την Επιτροπή των Περιφερειών για το οικονομικό έτος 2004. Αν διεξαχθεί ψηφοφορία επί της έκθεσης, θα σας ζητούσα να ψηφίσετε υπέρ των τροπολογιών που καταθέσαμε ο κ. Staes κι εγώ με σκοπό τη λήψη των στοιχείων της υπόθεσης. Αυτό πρέπει να κάνουμε αν θέλουμε να λάβουμε σοβαρά υπόψη το αίτημα για λογοδοσία, η οποία αποτελεί κεντρικό στοιχείο της δημοκρατικής διαδικασίας. 
<SPEAKER ID="145" LANGUAGE="" NAME="Ρόδη Κράτσα-Τσαγκαροπούλου (PPE-DE )," AFFILIATION="Εισηγήτρια">
<P>
Όσον αφορά λοιπόν το 6ο, 7ο, 8ο και 9ο Ταμείο για το οικονομικό έτος 2004, λαμβάνοντας υπόψη την έκθεση του Ελεγκτικού Συνεδρίου, την ανταλλαγή απόψεων που είχαμε με την Επιτροπή και τον ίδιο τον Επίτροπο, κύριο Louis Michel, προτείνουμε τη χορήγηση απαλλαγής στην Επιτροπή. Προτείνουμε επίσης έγκριση του κλεισίματος των λογαριασμών των ταμείων αυτών για το έτος 2004.
<P>
Με το ψήφισμα που προτείνει η επιτροπή μας στην ολομέλεια τονίζεται η σημασία που έχουν τα ευρωπαϊκά περιφερειακά ταμεία για τη συμβολή της Ευρωπαϊκής Ένωσης στην επίτευξη των στόχων της Χιλιετίας με κύριο στόχο την εξάλειψη της φτώχιας. Εκφράζουμε την ανησυχία μας από το γεγονός ότι μόνο 12 εκατ. ευρώ (0,4% του προϋπολογισμού) διατίθενται για τη βασική εκπαίδευση, 74 εκατ. (μόνο 2,7%) στη βασική υγεία, παρά τις συστάσεις που έκανε το Ευρωπαϊκό Κοινοβούλιο στο περσινό του ψήφισμα.
<SPEAKER ID="146" LANGUAGE="" NAME="Πρόεδρος. –" AFFILIATION="(Η συνεδρίαση διακόπτεται στις 20.15 και επαναλαμβάνεται στις 21.00)">
<P>
Η ψηφοφορία θα διεξαχθεί την Πέμπτη, στις 11.00.
<SPEAKER ID="147" LANGUAGE="" NAME="" AFFILIATION="Αντιπροέδρου">
<SPEAKER ID="148" LANGUAGE="" NAME="Πρόεδρος." AFFILIATION="">
<P>
   Ακολουθεί η συνέχεια της κοινής συζήτησης για τη χορήγηση απαλλαγής για την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2004. 
<SPEAKER ID="149" LANGUAGE="IT" NAME="Umberto Guidoni (GUE/NGL )," AFFILIATION="εισηγητής">
<P>
   Κύριε Πρόεδρε, κυρίες και κύριοι, κύριε Επίτροπε, στο Ευρωπαϊκό Κοινοβούλιο ανήκει το σημαντικό καθήκον να χορηγήσει την απαλλαγή για το οικονομικό έτος 2004 σε 14 ευρωπαϊκούς οργανισμούς, οι οποίοι επιχορηγούνται εξολοκλήρου, εν μέρει ή εμμέσως από την Ευρωπαϊκή Ένωση. Δεν θα σταθώ σήμερα στις ιδιαιτερότητες και στα προβλήματα που αντιμετωπίζει κάθε οργανισμός, αλλά θα περιορισθώ στην επισήμανση των στοιχείων που προέκυψαν ως βασικά σημεία κοινής συζήτησης.
<P>
Θα ήθελα επί τη ευκαιρία να επισημάνω κάτι που είπα ήδη, ήτοι ότι η απαλλαγή χορηγείται σε 14 από τους 27 υπάρχοντες οργανισμούς. Πράγματι, αναρωτιέμαι πόσοι από εσάς γνωρίζουν τον πραγματικό αριθμό και τις αρμοδιότητες αυτών των οργανισμών. Δεν είναι πολλοί, κυρίες και κύριοι συνάδελφοι, και ασφαλώς είναι ελάχιστοι οι ευρωπαίοι πολίτες που έχουν σαφή άποψη επί του θέματος και ίσως θα ήταν σκόπιμο να οργανώσουμε προγράμματα ενημέρωσης όσον αφορά τους οργανισμούς και τις αρμοδιότητές τους.
<P>
Για τον σκοπό αυτόν καλώ στην έκθεση το Συμβούλιο να ξεκινήσει το ταχύτερο δυνατόν τις διαπραγματεύσεις για την ολοκλήρωση της πρότασης διοργανικής συμφωνίας που παρουσίασε η Επιτροπή κατόπιν αιτήματος του Κοινοβουλίου, το οποίο, στην έκθεση σχετικά με την απαλλαγή των οργανισμών για το 2003, είχε ζητήσει τη σύναψη μιας διοργανικής συμφωνίας με σκοπό την ένταξη όλων των οργανισμών σε ένα κοινό πλαίσιο κανονισμών.
<P>
Όσον αφορά τις εξουσίες του Κοινοβουλίου όσον αφορά τη χορήγηση απαλλαγής, θέλησα να υπογραμμίσω πόσο άδικη είναι η σημερινή κατάσταση, υπενθυμίζοντας ότι, σύμφωνα με το άρθρο 185 του δημοσιονομικού κανονισμού, το Κοινοβούλιο χορηγεί απαλλαγή για την εκτέλεση των προϋπολογισμών των οργανισμών οι οποίοι δημιουργούνται από την Κοινότητα, διαθέτουν νομική προσωπικότητα και λαμβάνουν πράγματι επιχορηγήσεις από τον προϋπολογισμό.
<P>
Για την εκπόνηση της έκθεσης μεγάλη ήταν η βοήθεια που προσέφεραν οι αναλύσεις του Ελεγκτικού Συνεδρίου, οι οποίες αποκάλυψαν ορισμένες παρατυπίες πολύ μικρής σημασίας και για τον λόγο αυτόν συμφωνώ με την απόφαση του Ελεγκτικού Συνεδρίου, το οποίο πρότεινε τη χορήγηση της απαλλαγής στους διευθυντές και των 14 οργανισμών που ελέγχθηκαν. Μετά λύπης, ωστόσο, πρέπει να επισημάνω ότι η ανάλυση που ζητήθηκε από το Ελεγκτικό Συνέδριο είναι εκ φύσεως απλώς τεχνικού χαρακτήρα, ενώ δεν διενεργείται κανένας έλεγχος όσον αφορά τις μεθόδους δαπάνης του πόρων κατά το τρέχον έτος.
<P>
Το κριτήριο αυτό που ισχύει γενικώς, ορισμένες φορές είναι ακατάλληλο για τους μικρότερους οργανισμούς, για τους οποίους θα ήταν αναγκαίο να προβλεφθούν οι αναγκαίες μεταρρυθμίσεις. Αυτή είναι μία από τις βασικές αντιρρήσεις που διατύπωσε το Ελεγκτικό Συνέδριο. Κοινά για διάφορους οργανισμούς είναι επίσης τα προβλήματα που αφορούν την επιλογή του προσωπικού, καθώς οι οργανισμοί έχουν ασφαλώς ανάγκη από περισσότερη βοήθεια σε σχέση με τα μεγαλύτερα όργανα. Θεωρώ, συνεπώς, σημαντικό το γεγονός ότι η Επιτροπή θέτει στη διάθεση των οργανισμών αυτών τις υπηρεσίες που παρέχει η EPSO, η Ευρωπαϊκή Υπηρεσία Επιλογής Προσωπικού, καθώς και άλλες οριζόντιες υπηρεσίες, όπως η κατάρτιση και η νομική υπηρεσία.
<P>
Τέλος, θα σταθώ σε ένα πρόβλημα που πυροδότησε έντονη συζήτηση και είχε ως συνέπεια την ανάπτυξη δύο διισταμένων γραμμών σκέψης μεταξύ Κοινοβουλίου και Επιτροπής, το ζήτημα δηλαδή που αφορά την Ευρωπαϊκή Υπηρεσία Ανασυγκρότησης, η οποία ιδρύθηκε το 2000 για να παράσχει βοήθεια στην ανασυγκρότηση, στην ανάπτυξη και στη σταθερότητα των περιοχών του Κοσσυφοπεδίου, της Σερβίας, του Μαυροβουνίου και της Πρώην Γιουγκοσλαβικής Δημοκρατίας της Μακεδονίας μέσω του προγράμματος CARDS. Μετά την ολοκλήρωση του προγράμματος, η Επιτροπή έλαβε την απόφαση να κλείσει την Υπηρεσία εντός του 2008.
<P>
Λαμβάνοντας υπόψη το εξαιρετικό έργο που επιτέλεσε αυτά τα χρόνια και για να αποφύγουμε την απώλεια μιας πολύτιμης εμπειρίας που αναπτύχθηκε κατά τη διάρκεια πολλών χρόνων δραστηριότητας, στην έκθεσή μου προτείνω την επέκταση της εντολής, προκειμένου να χρησιμοποιήσουμε την Υπηρεσία για την παροχή βοήθειας ανασυγκρότησης όπου είναι αναγκαία, επί παραδείγματι στο Ιράκ, στο Αφγανιστάν, στο Πακιστάν ή στις χώρες που επλήγησαν προσφάτως από το τσουνάμι, έτσι ώστε να συμπληρώνεται η ανθρωπιστική βοήθεια που παρέχει η ECHO, η Υπηρεσία της Επιτροπής για την παροχή βοήθειας σε φυσικές καταστροφές ή σε ένοπλες συγκρούσεις σε εδάφη εκτός της ΕΕ. Πιστεύω ότι αυτά ήταν όσα έπρεπε να αναφέρω σχετικά με την έκθεση, η οποία ελπίζω να ψηφισθεί στην επόμενη συνεδρίαση. 
<SPEAKER ID="150" LANGUAGE="ET" NAME="Siim Kallas" AFFILIATION="Αντιπρόεδρος της Ευρωπαϊκής Επιτροπής">
<P>
Επιτρέψτε μου να εκφράσω την ειλικρινή ευγνωμοσύνη μου στους εισηγητές, κ. Jan Mulder, κ. Ρόδη Κράτσα-Τσαγκαροπούλου (η οποία εξέτασε το Ευρωπαϊκό Ταμείο Ανάπτυξης) και κ. Szabolcs Fazakas, Πρόεδρο της Επιτροπής Ελέγχου των Προϋπολογισμών του Κοινοβουλίου, οι οποίοι διηύθυναν ικανά όλη τη διαδικασία. Το Κοινοβούλιο κατάρτισε έναν εκτεταμένο κατάλογο συστάσεων για βελτιώσεις. Η Επιτροπή προτίθεται να τηρήσει τις περισσότερες από αυτές και να υποβάλει αναφορά σχετικά με το θέμα όπως απαιτείται.
<P>
Όλοι γνωρίζουμε ότι το ποτήρι δεν έχει γεμίσει ακόμα μέχρι πάνω, αλλά το Κοινοβούλιο υποστηρίζει το σχέδιο που ενέκρινε η Επιτροπή τον Ιούνιο του 2005 για την κατάρτιση ενός ολοκληρωμένου πλαισίου εσωτερικού ελέγχου, καθώς και το σχέδιο δράσης που ενέκρινε η Επιτροπή τον Ιανουάριο του 2006.
<P>
Τρίτον, θα συνεχίσουμε να αυξάνουμε τη συμμετοχή των εθνικών ελεγκτικών οργάνων. Την περασμένη εβδομάδα, η Επιτροπή απέστειλε σε κάθε εθνικό ελεγκτικό όργανο λεπτομερείς καταλόγους όλων των πληρωμών που καταβλήθηκαν στο εκάστοτε κράτος μέλος το 2005, καλώντας τους ταυτόχρονα να παράσχουν τα αποτελέσματα των εσωτερικών ελέγχων τους στην Επιτροπή και στο Ελεγκτικό Συνέδριο. Αυτό είναι ένα αρχικό στάδιο της εφαρμογής του Σχεδίου Δράσης μας και γνωρίζω ότι πολλά εθνικά ελεγκτικά όργανα είναι διατεθειμένα να επαληθεύσουν την ορθή χρήση των πόρων της ΕΕ στις χώρες τους. Συνεπώς, έχουν γίνει τα πρώτα βήματα προς αυτή την κατεύθυνση και σκοπεύω να θίξω αυτό το θέμα στη συνεδρίαση της συντονιστικής επιτροπής του ευρωπαϊκού και των εθνικών ελεγκτικών συνεδρίων, η οποία θα διεξαχθεί στην Πολωνία στα τέλη του τρέχοντος έτους.
<SPEAKER ID="151" LANGUAGE="LT" NAME="Danutė Budreikeitė (ALDE )," AFFILIATION="συντάκτρια γνωμοδότησης της Επιτροπής Ανάπτυξης">
<P>
   . –Μετά την αξιολόγηση της χρήσης του γενικού προϋπολογισμού για το οικονομικό έτος 2004, η Επιτροπή Ανάπτυξης εκτιμά ότι παρά τις προσπάθειες της Ευρωπαϊκής Επιτροπής, εξακολουθούν να υπάρχουν τομείς όπου η χρήση του προϋπολογισμού θα μπορούσε να βελτιωθεί. Η Επιτροπή Ανάπτυξης υποστηρίζει την άποψη του Ευρωπαϊκού Ελεγκτικού Συνεδρίου ότι πρέπει να καθοριστούν αντικειμενικοί, χρήσιμοι και σαφείς δείκτες, οι οποίοι θα καταστήσουν δυνατή την εκτίμηση των αποτελεσμάτων της ενίσχυσης και ελπίζουμε ότι αυτοί οι δείκτες θα εκπονηθούν και θα εφαρμοστούν την περίοδο 2007-2013. Η Επιτροπή Ανάπτυξης θεωρεί θετικό το γεγονός ότι έχει βρεθεί ένα μέσο συμπερίληψης τομέων ενίσχυσης στον προϋπολογισμό, πρακτική που είναι πιο αποτελεσματική από τη γενική χρηματοδότηση από τον προϋπολογισμό. Εντούτοις, με βάση την εμπειρία της τελευταίας διεύρυνσης, η Επιτροπή Ανάπτυξης καλεί μετ’ επιτάσεως την Επιτροπή να διασφαλίσει την ενίσχυση των δυνατοτήτων διοικητικής διαχείρισης της πολιτικής ανάπτυξης στη Βουλγαρία και στη Ρουμανία πριν αυτά τα κράτη προσχωρήσουν στην ΕΕ.
<P>
Κατόπιν της αξιολόγησης της εφαρμογής του έκτου, έβδομου, όγδοου και ένατου Ευρωπαϊκού Ταμείου Ανάπτυξης για το 2004, πρέπει να τονίσουμε ότι δεν υπάρχει πλέον άλλο περιθώριο βελτίωσης. Όπως και στο παρελθόν, η ενίσχυση από τους χορηγούς βοήθειας συντονίζεται ανεπαρκώς, δεν έχει καταρτιστεί ακόμα μιας μέθοδο αποτελεσμάτων για την αξιολόγηση της συνεργασίας των μελών της Κοινότητας, χωρίς την οποία είναι αδύνατον να προχωρήσουμε στην επιθυμητή «προσέγγιση βάσει αποτελεσμάτων» στην προσπάθειά μας να εφαρμόσουμε τους Αναπτυξιακούς Στόχους της Χιλιετίας.
<P>
Όσον αφορά το θέμα της αναπτυξιακής βοήθειας, υπάρχει ο κίνδυνος να μην χρησιμοποιηθούν έως και 700 εκατ. ευρώ μέχρι το τέλος του 2007. Ταυτόχρονα, το δέκατο Ευρωπαϊκό Ταμείο Ανάπτυξης αυξάνεται και τα κράτη μέλη είναι υποχρεωμένα να αυξήσουν την αναπτυξιακή βοήθεια. Ως εκ τούτου, όπως και τα προηγούμενα έτη, η Επιτροπή πρέπει να καταβάλει μεγαλύτερη προσπάθεια στη διαχείριση των πόρων για την εφαρμογή της αναπτυξιακής πολιτικής. 
<SPEAKER ID="152" LANGUAGE="EN" NAME="Joseph Muscat (PSE )," AFFILIATION="συντάκτης γνωμοδότησης της Επιτροπής Εσωτερικής Αγοράς και Προστασίας των Καταναλωτών">
<SPEAKER ID="153" LANGUAGE="DE" NAME="Michael Cramer (Verts/ALE )," AFFILIATION="συντάκτης γνωμοδότησης της Επιτροπής Μεταφορών και Τουρισμού">
<P>
Επίσης, υπάρχουν ελλείμματα ως προς την οδική ασφάλεια και τα δικαιώματα των επιβατών. Για την οδική ασφάλεια χρησιμοποιήθηκε μόνο το 60% των πιστώσεων πληρωμών και μόνο το 11% των πιστώσεων πληρωμών χρησιμοποιήθηκε για την προστασία των δικαιωμάτων των επιβατών. Και αυτό θα πρέπει να αλλάξει στο μέλλον.
<P>
Τελειώνοντας, θα ήθελα να ευχαριστήσω θερμά το Ελεγκτικό Συνέδριο. Απευθύνω έκκληση στην Επιτροπή να λύσει αυτά τα προβλήματα και να δεχτεί τις προτάσεις προκειμένου του χρόνου να είναι δυνατόν να σπάσει αυτή η παράδοση των επικρίσεων από το Ελεγκτικό Συνέδριο. Όπως δηλώνει στα παραρτήματα ο Ευρωπαϊκός Οργανισμός για την ασφάλεια στη θάλασσα (EMSA), οι οργανισμοί για την ασφάλεια στη θάλασσα και στις εναέριες μεταφορές πρέπει μελλοντικά να κάνουν καλύτερη χρήση των πόρων που διαθέτουν, μολονότι οι οργανισμοί αυτοί ήταν ακόμα νέοι και είχαν κάποια αρχικά προβλήματα το 2004. 
<SPEAKER ID="154" LANGUAGE="FR" NAME="Gérard Deprez (ALDE )," AFFILIATION="συντάκτης γνωμοδότησης της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων.">
<P>
   – Κύριε Πρόεδρε, κυρίες και κύριοι, ως συντάκτης της γνωμοδότησης της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, θέλω καταρχάς να εκφράσω την εκτίμησή μου για το έργο των διαφόρων εισηγητών και κυρίως του κ. Mulder όσον αφορά τον γενικό προϋπολογισμό, καθώς και του κ. Guidoni όσον αφορά τους οργανισμούς. Πρόκειται ουσιαστικά για τις δύο εκθέσεις στις οποίες αναλύονται άμεσα τα θέματα που εμπίπτουν στο πεδίο αρμοδιότητας της επιτροπής μας.
<P>
Καταρχάς, όσον αφορά τον γενικό προϋπολογισμό της ΕΕ, επικροτώ το γεγονός ότι ο κ. Mulder συμπεριέλαβε στην έκθεσή του δύο κρίσιμες παρατηρήσεις που διατυπώθηκαν στο δικό μου σχέδιο γνωμοδότησης και ψηφίστηκαν από την επιτροπή μας. Η πρώτη παρατήρηση αφορά το ποσοστό εκτέλεσης του προϋπολογισμού στον τομέα «Ελευθερία, Ασφάλεια και Δικαιοσύνη», όσον αφορά κυρίως τις πληρωμές.
<P>
Παρότι διαπιστώνεται βελτίωση σε σχέση με το 2003, όπου το ποσοστό ήταν μόλις 68%, το ποσοστό εκτέλεσης των πληρωμών το 2004 παρέμεινε ανεπαρκές, στο 83%, και βρίσκεται σαφώς κάτω από τον μέσο όρο εκτέλεσης του προϋπολογισμού. Αυτό οδήγησε σε σημαντική αύξηση του υπολοίπου προς εκκαθάριση, από 160 σε 238 εκατ. ευρώ. Προφανώς, η Γενική Διεύθυνση Δικαιοσύνης, Ελευθερίας και Ασφάλειας πρέπει να εντείνει τις προσπάθειές της για τη βελτίωση της εκτέλεσης του προϋπολογισμού. Αυτό θα έχει ακόμα μεγαλύτερη σημασία στο πλαίσιο των νέων δημοσιονομικών προοπτικών για την περίοδο 2007-2013, με την προϋπόθεση ότι θα εγκριθούν σύντομα από το Κοινοβούλιό μας, κάτι που ελπίζω ότι θα γίνει. Κατά τη διάρκεια των επτά προσεχών ετών, οι δημοσιονομικοί πόροι που θα διατεθούν στον τομέα «Ελευθερία, Ασφάλεια και Δικαιοσύνη» θα αυξηθούν σημαντικά, σε ποσοστό της τάξης του 163%, απολαμβάνοντας τη μεγαλύτερη αύξηση μεταξύ των κατηγοριών και υποκατηγοριών του γενικού προϋπολογισμού της Ένωσης. Η διαχείριση της Γενικής Διεύθυνσης Δικαιοσύνης, Ελευθερίας και Ασφάλειας πρέπει να ενδυναμωθεί ώστε να ανταποκριθεί στην πολιτική προτεραιότητα της δημιουργίας ενός πραγματικού χώρου ελευθερίας, ασφάλειας και δικαιοσύνης.
<P>
Επιτρέψτε μου να πω δυο λόγια για τους οργανισμούς, πολλοί εκ των οποίων ανήκουν στον τομέα «Ελευθερία, Ασφάλεια και Δικαιοσύνη». Αν εξαιρέσουμε τη Europol –και δράττομαι της ευκαιρίας να υπενθυμίσω στο Σώμα, όπως κάθε φορά, την επιθυμία μας να την μετατρέψουμε το ταχύτερο δυνατόν από ένα απλό διακυβερνητικό σώμα, όπως είναι σήμερα, σε κοινοτικό οργανισμό– αν την εξαιρέσουμε λοιπόν, υπάρχουν τουλάχιστον τέσσερις άλλοι λειτουργικοί οργανισμοί στον τομέα της ελευθερίας, της ασφάλειας και της δικαιοσύνης, χωρίς να συνυπολογίζω την Ευρωπαϊκή Αστυνομική Ακαδημία (ΕΑΑ). Αυτοί οι τέσσερις οργανισμοί είναι το Ευρωπαϊκό Παρατηρητήριο των Φαινομένων Ρατσισμού και Ξενοφοβίας, το Ευρωπαϊκό Κέντρο Παρακολούθησης Ναρκωτικών και Τοξικομανίας, ο Ευρωπαϊκός Οργανισμός για τη Διαχείριση της Επιχειρησιακής Συνεργασίας στα Εξωτερικά Σύνορα και το Ευρωπαϊκό Όργανο για την Ενίσχυση της Δικαστικής Συνεργασίας (Eurojust).
<P>
Ο εισηγητής μας σχετικά με τη χορήγηση απαλλαγής για την εκτέλεση του προϋπολογισμού των οργανισμών, κ. Guidoni, γνωρίζει ασφαλώς ότι οι οργανισμοί –και το είπε εξάλλου πριν από λίγο– δεν αντιμετωπίζονται πάντα θετικά από ορισμένους βουλευτές ή από την κοινή γνώμη. Το αναφέρει στην έκθεσή του και σας παραθέτω τα λόγια του: «οι Κοινοτικοί οργανισμοί δεν έχουν πάντοτε καλή εικόνα ή θετική αντιμετώπιση από τον Τύπο». Προσθέτει, και τον στηρίζω επ’ αυτού, ότι ορισμένοι από αυτούς τους οργανισμούς δεν αξίζουν αυτή την αρνητική εικόνα και ότι αυτό πρέπει να γίνει γνωστό στους πολίτες της ΕΕ χρησιμοποιώντας τα κατάλληλα μέσα, όποτε κρίνεται αναγκαίο, ώστε να αιτιολογείται η ύπαρξή τους και να επισημαίνονται τα αποτελέσματά τους.
<P>
Ως εισηγητής της Επιτροπής Πολιτικών Ελευθεριών, επιτρέψτε μου να δηλώσω με σαφήνεια ότι, κατά τη γνώμη μου, και αν εξαιρέσουμε ορισμένες δικαιολογημένες επικρίσεις όσον αφορά την υπηρεσία που εδρεύει στη Βιέννη, η διαχείριση των οργανισμών που εμπίπτουν στο πεδίο αρμοδιότητάς μας είναι πολύ καλή. Παράγουν έργο υψηλής ποιότητας, και δεν γνωρίζω να υπάρχουν άλλοι μηχανισμοί οι οποίοι θα μπορούσαν να εκτελέσουν καλύτερα τα καθήκοντα που έχουν αναλάβει οι υπάρχοντες οργανισμοί. Αυτό ισχύει, λόγου χάρη, στην περίπτωση του Ευρωπαϊκού Οργανισμού για τη Διαχείριση της Επιχειρησιακής Συνεργασίας στα Εξωτερικά Σύνορα ή του Ευρωπαϊκού Οργάνου για την Ενίσχυση της Δικαστικής Συνεργασίας. Θέλω επίσης, εκμεταλλευόμενος αυτή την ευκαιρία, να ανακοινώσω –παρότι ίσως προτρέχω σε ένα θέμα που αφορά επόμενη συζήτηση– ότι θα καταθέσω προτάσεις για την ενίσχυση των εν λόγω οργανισμών στο πλαίσιο του προϋπολογισμού του 2007. 
<SPEAKER ID="155" LANGUAGE="EN" NAME="Piia-Noora Kauppi (PPE-DE )," AFFILIATION="συντάκτρια γνωμοδότησης της Επιτροπής Δικαιωμάτων των Γυναικών και Ισότητας των Φύλων">
<P>
Φαίνεται ότι ο Δήμος του Στρασβούργου, ο οποίος ενοικιάζει τα κτίρια από μια εταιρεία επενδύσεων σε ακίνητα, μάλλον υπερχρεώνει το Ευρωπαϊκό Κοινοβούλιο. Η υπερχρέωση αυτή ενδέχεται να αποδίδει ετησίως 2,7 εκατ. ευρώ. Αυτή η κατάσταση επικρατεί ίσως τα τελευταία 25 χρόνια. Θεωρώ ότι πρόκειται για σκάνδαλο: όχι μόνο ως προς την ουσία του θέματος, αλλά και εξαιτίας του γεγονότος ότι η πληροφορία αυτή είχε μέχρι σήμερα αποκρυφθεί από το Κοινοβούλιο.
<SPEAKER ID="156" LANGUAGE="EN" NAME="Alexander Stubb," AFFILIATION="εξ ονόματος της Ομάδας PPE-DE">
<P>
   . – Κύριε Πρόεδρε, θέλω να διατυπώσω τρεις επισημάνσεις. Η πρώτη επισήμανση είναι ότι η ώρα διεξαγωγής αυτής της συζήτησης είναι απαράδεκτη: υποτίθεται ότι θα ξεκινούσε στις 18.00 και τώρα είναι 21.30. Θα βρισκόμαστε εδώ όλη τη νύχτα και πρόκειται για ένα από τα σημαντικότερα θέματα που συζητούμε. Μήπως προσπαθούμε να κρύψουμε κάτι από την κοινή γνώμη;
<P>
Η δεύτερη επισήμανσή μου είναι ότι είμαι σκιώδης εισηγητής για την έκθεση Mulder σχετικά με τη χορήγηση απαλλαγής στην Επιτροπή. Θέλω να συγχαρώ τον συνάδελφο και φίλο μου, κ. Mulder, για την εξαίρετη έκθεσή του και να επισημάνω ότι το 80% των καταχρήσεων των κοινοτικών πόρων συμβαίνει στα κράτη μέλη. Η Επιτροπή επιτελεί θαυμάσιο έργο. Δεν χρειαζόμαστε περισσότερο έλεγχο, αλλά καλύτερο έλεγχο.
<P>
Η τρίτη και τελευταία επισήμανσή μου αφορά τη χορήγηση απαλλαγής στο Ευρωπαϊκό Κοινοβούλιο. Θέλω να θίξω τέσσερις πτυχές. Πρώτον, στο παρόν στάδιο είναι πολύ σημαντικό να μείνουμε πιστοί στα γεγονότα. Πρέπει να ξεκινήσουμε από τη διερεύνηση των πραγματικών περιστατικών. Είναι πολύ εύκολο να αναρωτιέται ο καθένας μας για το κατά πόσον το Στρασβούργο είναι η κατάλληλη έδρα. Δεν νομίζω ότι αυτό είναι το μείζον ζήτημα επί του παρόντος. Ας εξετάσουμε πρώτα τι πραγματικά συνέβη. Δεύτερον, πρέπει εν προκειμένω να εξεταστούν δύο πλευρές: πρέπει να εξετάσουμε τις ενέργειες της διοίκησης του Ευρωπαϊκού Κοινοβουλίου τα τελευταία 25 χρόνια, καθώς και τις ενέργειες του Δήμου του Στρασβούργου στο ίδιο διάστημα. Φαίνεται πραγματικά ότι έχει μάλλον παραβιαστεί το πνεύμα της συμφωνίας που έχουμε με τον ίδιο τον δήμο. Τρίτον, χρειαζόμαστε περισσότερες πληροφορίες. Συμφωνώ με τον κ. Ferber, τον εισηγητή επί του θέματος, ο οποίος δήλωσε πρόσφατα ότι το δελτίο Τύπου των δημοτικών αρχών του Στρασβούργου –στο οποίο αναφέρθηκε η κ. Kauppi– είναι . Οφείλουν να προσφέρουν πολύ περισσότερες πληροφορίες ή να αντικαταστήσουν στο σύνολό της την υπηρεσία δημοσίων σχέσεων του Δήμου. Δεν μας προσφέρεται η παραμικρή πληροφορία όσον αφορά τα πραγματικά περιστατικά.
<SPEAKER ID="157" LANGUAGE="DA" NAME="Dan Jørgensen," AFFILIATION="εξ ονόματος της Ομάδας PSE">
<P>
   – Κύριε Πρόεδρε, θα ήθελα να ξεκινήσω προσυπογράφοντας όσα είπε ο κ. Stubb. Είναι σκανδαλώδες να συζητάμε ένα τόσο σημαντικό θέμα όσο η διαδικασία απαλλαγής σε τόσο προχωρημένη ώρα μετά από παρεμβάσεις ενός λεπτού gia θέματα όπως αν ο κ. Πρόντι ήταν πράκτορας της KGB. Πρέπει να πω –με μια αίσθηση μαύρου χιούμορ που, ωστόσο, περιέχει μια δόση αλήθειας– ότι, στη συγκεκριμένη περίπτωση, είναι ίσως καλύτερα που οι άνθρωποι έξω από το κτίριό μας δεν ενδιαφέρονται γι’ αυτά που κάνουμε, διότι θα γινόμασταν αντικείμενο γελοιοποίησης, αν μπορούσε κανείς να δει πραγματικά σε τι θέματα δίνουμε προτεραιότητα στην ημερήσια διάταξη εις βάρος αυτού του εξαιρετικά σημαντικού θέματος.
<P>
Θέλω να ευχαριστήσω τον κ. Mulder, ο οποίος επιτέλεσε εξαίρετο έργο στην έκθεσή του. Πιστεύω ότι η όλη διαδικασία ήταν χρήσιμη και εποικοδομητική. Μόνο έτσι είναι δυνατόν να επιτευχθεί ένα τόσο εντυπωσιακό αποτέλεσμα όσο αυτό που πέτυχε, το οποίο θα γίνει αποδεκτό από μεγάλη πλειοψηφία στο Κοινοβούλιο. Η διαδικασία απαλλαγής είναι εξαιρετικά σημαντική. Θέλω επίσης να συμφωνήσω με τη σύστασή του να χορηγήσουμε φυσικά απαλλαγή στην Επιτροπή. Ασφαλώς, πρέπει να συνοδευτεί από πολλές παρατηρήσεις διότι, και φέτος, υπάρχει το βασικό θέμα της δυσαρέσκειάς μας. Δυστυχώς, δεν έχουν γίνει αρκετά. Υπάρχουν δυστυχώς πολλοί τομείς στους οποίους δεν μπορούμε να δώσουμε ικανοποιητικές εγγυήσεις ότι η διαχείριση των χρημάτων των ευρωπαίων φορολογουμένων γίνεται σωστά.
<SPEAKER ID="158" LANGUAGE="LT" NAME="Ona Juknevičienė," AFFILIATION="εξ ονόματος της Ομάδας ALDE.">
<P>
   – Σήμερα, θα επιχειρήσω ίσως να απαντήσω στον κ. Stubb και στον κ. Jørgensen, οι οποίοι ρώτησαν γιατί συζητάμε αυτό το θέμα τόσο αργά και από ποιους θέλουμε να κρυφτούμε – από την κοινωνία ή από τον εαυτό μας. Θα ήθελα να σας υπενθυμίσω ότι πέρυσι, πάλι τον Απρίλιο, ψηφίσαμε επί της έγκρισης του προϋπολογισμού του Ευρωπαϊκού Κοινοβουλίου για το 2003, για τον οποίο ήμουν η βασική εισηγήτρια. Και πρότεινα ότι το Ευρωπαϊκό Κοινοβούλιο θα έπρεπε να εγκαταλείψει τις εργασίες του στο Στρασβούργο. Σήμερα, είμαι σκιώδης εισηγήτρια και θα ήθελα να σας υπενθυμίσω ότι πέρυσι οι βουλευτές του Ευρωπαϊκού Κοινοβουλίου αποφάσισαν να διατηρήσουν τρεις χώρους εργασίας και να συνεχίσουν τις συνόδους στο Στρασβούργο. Κάθε χρόνο, αυτές οι εργασίες ή η οργάνωσή τους κοστίζουν στους πολίτες της Κοινότητας 200 εκατ. ευρώ. Κύριε Πρόεδρε, έχουμε το δικαίωμα να εκπλησσόμεθα κατόπιν τούτου για το γεγονός ότι η δημοτική αρχή του Στρασβούργου προσπαθεί να εξασφαλίσει υπερβολικά υψηλές τιμές για τα κτίρια; Δεν νομίζω, διότι την ενθαρρύναμε εμείς οι ίδιοι να προχωρήσει σε αυτή την ενέργεια. Η διατήρηση της έδρας του Ευρωπαϊκού Κοινοβουλίου στο Στρασβούργο είναι καταδικασμένη να οδηγεί σε απώλεια χρημάτων μέχρι να την εγκαταλείψουμε. Δεν αποτελεί είδηση το γεγονός ότι υπάρχουν οικονομικοί φορείς ή άτομα που διαπράττουν απάτη ή διαφθείρονται. Αλλά συχνά η συμπεριφορά τους ενθαρρύνεται από μια μονοπωλιακή κατάσταση, από παράλογους νόμους ή πολιτικές αποφάσεις. Εμείς οι ίδιοι, αγαπητοί συνάδελφοι βουλευτές του Κοινοβουλίου, αποφασίσαμε να χρησιμοποιήσουμε τα κτίρια στο Στρασβούργο γνωρίζοντας ότι αυτό θα κοστίσει αδικαιολογήτως υψηλά ποσά χρημάτων και θα οδηγήσει σε απώλειες για την πόλη και τους κατοίκους της, καθώς χρησιμοποιούμε αυτά τα κτίρια μόνο λίγες μέρες τον μήνα. Αυτό είναι βασική οικονομική λογική. Πολλές φορές υπολογίστηκε και συζητήθηκε ότι αν μεταφερόταν ένα άλλο θεσμικό όργανο στα κτίρια του Ευρωπαϊκού Κοινοβουλίου, το οποίο θα εργαζόταν όλο το έτος, αυτό θα ωφελούσε περισσότερο την πόλη τόσο οικονομικά όσο και δημοσιονομικά. Κατά συνέπεια, πρέπει να δεχθούμε ότι όλοι το γνωρίζουμε αυτό, αλλά για κάποιον λόγο δεν θέλουμε να αλλάξουμε την κατάσταση. Πιστεύω ότι οι πολίτες του Στρασβούργου, όπως όλοι οι άλλοι πολίτες της Κοινότητας, έγιναν όμηροι των εσφαλμένων αποφάσεων που εμείς οι ίδιοι πήραμε. Υποστηρίζω την πρόταση να αναβληθεί η έγκριση του προϋπολογισμού του Ευρωπαϊκού Κοινοβουλίου μέχρι να εξετάσουμε πόσες ακόμα απώλειες έχουν υποστεί οι πολίτες της Ευρώπης. Είναι πολύ σημαντικό να διαπιστώσουμε αν υπήρξε διαφθορά ή παραβιάσεις νόμων και συμφωνιών, αλλά είναι ακόμα πιο σημαντικό, αξιότιμοι βουλευτές του Κοινοβουλίου, να λάβουμε επιτέλους την απόφαση να σταματήσουμε αυτή την αδικαιολόγητη, επαίσχυντη σπατάλη των χρημάτων των Ευρωπαίων. Πρέπει να εργαζόμαστε αποτελεσματικά σε έναν χώρο και πρέπει να χρησιμοποιούμε τα χρήματα εκεί που είναι πιο αναγκαία. 
<SPEAKER ID="159" LANGUAGE="NL" NAME="Bart Staes," AFFILIATION="εξ ονόματος της Ομάδας Verts/ALE.">
<P>
   Κύριε Πρόεδρε, κύριε Επίτροπε, κυρίες και κύριοι βουλευτές, έχω να κάνω τρεις παρατηρήσεις. Καταρχάς, θα ήθελα να επιστήσω την προσοχή σας στις τροπολογίες που κατέθεσα αναφορικά με τις εκθέσεις Mulder και Guidoni σχετικά με την υπηρεσία για την ανασυγκρότηση της πρώην Γιουγκοσλαβίας. Όταν επισκεφθήκαμε το Κοσσυφοπέδιο με μια αντιπροσωπεία τον Φεβρουάριο, διαπιστώσαμε ιδίοις όμμασιν το εξαιρετικό έργο που επιτέλεσε η υπηρεσία ανασυγκρότησης και δεν θα πρέπει να παραβλέψουμε την εμπειρογνωμοσύνη της. Εξ ου και το αίτημα, ειδικά σε αυτή την κρίσιμη καμπή όπου το Κοσσυφοπέδιο θα κερδίσει πιθανώς την ανεξαρτησία του φέτος, να μην καταργηθεί αυτή η υπηρεσία αμέσως, αλλά αυτό να γίνει σταδιακά και να εφαρμοστεί η εμπειρογνωμοσύνη σε άλλες περιοχές συγκρούσεων στον κόσμο, συμπεριλαμβανομένου του Ιράκ και του Αφγανιστάν.
<P>
Δεύτερον, όσον αφορά την απαλλαγή του Κοινοβουλίου, θα ήθελα να υπογραμμίσω την εξαιρετική συνδρομή του κ. Ferber. Εκπόνησε μια άριστη έκθεση. Το σχέδιο έκθεσής του ήταν ακόμα καλύτερο από την έκθεση που ψηφίστηκε τελικά από την Επιτροπή Ελέγχου των Προϋπολογισμών, αλλά πρέπει να αναφερθεί ότι υπάρχουν νέες αποκαλύψεις που πρέπει να διερευνηθούν. Αυτό σημαίνει ότι, τελικά, θα πρέπει να καταψηφίσουμε την έκθεσή του και τη χορήγηση απαλλαγής. Θα ήθελα να καταστήσω απολύτως σαφές ότι αυτό δεν μειώνει την αξία του έργου του κ. Ferber ή των παρατηρήσεων της Επιτροπής Ελέγχου των Προϋπολογισμών, αλλά αποτελεί ένα προληπτικό μέτρο προκειμένου να κερδίσουμε έξι μήνες για να ανακαλύψουμε τι ακριβώς έχει συμβεί και ας ελπίσουμε ότι εμείς, μαζί με τον δήμο του Στρασβούργου, τη γαλλική κυβέρνηση, τη διοίκηση αυτού του Σώματος και όλους τους εμπλεκόμενους, θα καταφέρουμε να καταλήξουμε σε συμπεράσματα με πλήρη διαφάνεια.
<P>
Η τρίτη παρατήρησή μου αφορά την Επιτροπή των Περιφερειών. Λυπάμαι για το γεγονός ότι, πριν από την ψηφοφορία στην επιτροπή, δεν διενεργήσαμε ακρόαση με τους δύο εσωτερικούς ελεγκτές που θα συμμετείχαν κατόπιν αιτήματος του κ. Lundgren και οι οποίοι θα μας υποδείκνυαν τυχόν παρατυπίες και πιθανή απάτη. Αντ’ αυτού, υπάρχει τώρα στην κρυφή αίθουσα του Κοινοβουλίου ένα ογκώδες, εμπιστευτικό έγγραφο που υποδεικνύει ότι κάτι μπορεί να μην πηγαίνει καλά. Αυτό επίσης απαιτεί διεξοδική έρευνα και γι’ αυτό θα ζητήσω όχι μόνο από τους συναδέλφους μου, αλλά και από το σύνολο του Σώματος, να καταψηφίσει την απαλλαγή της Επιτροπής των Περιφερειών. 
<SPEAKER ID="160" LANGUAGE="FI" NAME="Esko Seppänen," AFFILIATION="εξ ονόματος της Ομάδας GUE/NGL">
<P>
   . Κύριε Πρόεδρε, κύριε Επίτροπε, θα ήθελα να συνεχίσω τη συζήτηση σχετικά με την απαλλαγή του Κοινοβουλίου. Ο προϋπολογισμός του Κοινοβουλίου για το 2004 ήταν 1 321 εκατ. ευρώ. Αν το Κοινοβούλιο είχε μόνο μία γλώσσα και μόνο έναν χώρο διεξαγωγής των εργασιών, το 60% αυτής της δαπάνης θα μπορούσε να εξοικονομηθεί. Η διεξαγωγή των περιόδων συνόδων της ολομέλειας του Κοινοβουλίου στο Στρασβούργο κοστίζει πάνω από 200 εκατ. ευρώ. Από αυτά, περίπου 10 εκατ. ευρώ δαπανώνται για τη μίσθωση των κτιρίων Salvador de Madariaga και Winston Churchill. Το Κοινοβούλιο λαμβάνει το 20% όλων των διοικητικών δαπανών της ΕΕ για δική του χρήση. Πρόκειται για ένα τόσο μεγάλο ποσό χρημάτων που δεν είναι εύκολο να δαπανηθεί όλο.
<P>
Στα τέλη του περασμένου έτους, υπήρχε ένα πλεόνασμα 85 εκατ. ευρώ στον προϋπολογισμό του Κοινοβουλίου, ένα πλεόνασμα για το οποίο έπρεπε γρήγορα να επινοηθεί μια χρήση. Το Προεδρείο πρότεινε τελικά την αγορά των κτιρίων Madariaga και Churchill. Αυτά τα κτίρια ανήκουν στην SCI-Erasme, ένα ολλανδικό συνταξιοδοτικό ταμείο, ή σε θυγατρική της. Το Κοινοβούλιο, ωστόσο, πλήρωνε μίσθωμα στον δήμο του Στρασβούργου. Κατά τη διάρκεια των διαπραγματεύσεων αγοράς, προέκυψε ότι για 25 χρόνια ο δήμος χρέωνε στο Κοινοβούλιο περισσότερα από όσα πλήρωνε στην Erasme. Ο δήμος του Στρασβούργου, συνεπώς, αποκόμιζε οικονομικά οφέλη από το γεγονός ότι το Κοινοβούλιο διατηρούσε την έδρα του στην πόλη. Ο δήμος αρνήθηκε να αποκαλύψει πόσα χρήματα επιπλέον χρεώθηκαν με αυτόν τον τρόπο.
<P>
Αυτή η κατάσταση είναι απαράδεκτη. Η Ομάδα μας υποστηρίζει τη διενέργεια πλήρους και ενδελεχούς έρευνας επί αυτού του θέματος. Για τον λόγο αυτόν, προτιθέμεθα να απορρίψουμε την έκθεση του κ. Ferber και να την αναπέμψουμε στην επιτροπή για περαιτέρω εξέταση. Λόγω των νέων τομέων σύγχυσης που προέκυψαν, οφείλουμε να κάνουμε το ίδιο και για την έκθεση σχετικά με την απαλλαγή της Επιτροπής των Περιφερειών που εκπόνησε ο κ. Lundgren. 
<SPEAKER ID="161" LANGUAGE="SV" NAME="Nils Lundgren" AFFILIATION="εξ ονόματος της Ομάδας IND/DEM.">
<P>
Τώρα προέκυψαν πληροφορίες ότι το Στρασβούργο κακώς χρέωνε μίσθωμα στο Κοινοβούλιο για πολλά χρόνια. Θέλω να τονίσω ότι, πριν χορηγηθεί απαλλαγή, το Στρασβούργου πρέπει να δώσει στο Κοινοβούλιο πρόσβαση σε όλα τα έγγραφα που αφορούν τα κτίρια. Αν δεν το πράξει, το Κοινοβούλιο πρέπει να παραπέμψει το θέμα στην OLAF. Επιπροσθέτως, το Κοινοβούλιο δεν πρέπει φυσικά να υπογράψει κανένα συμβόλαιο πώλησης μέχρι να διασαφηνιστεί αυτό το θέμα.
<P>
Θέλω επίσης να προσθέσω ότι, στην εξέταση της έκθεσης του κ. Ferber, η Επιτροπή Ελέγχου των Προϋπολογισμών έσβησε τις επικρίσεις της έκθεσης για το εθελοντικό σύστημα συντάξεων. Πρόκειται για ένα σύστημα χωρίς καμία νομική βάση, το οποίο δεν προβλέπει πώς θα πρέπει να καλύπτονται τα ελλείμματα του ταμείου. Είναι άδικο να υποχρεούνται οι ευρωπαίοι φορολογούμενοι να καλύπτουν τα ελλείμματα του ταμείου συντάξεων. Το γεγονός ότι οι εισφορές των βουλευτών στο σύστημα πληρώνονται από το σύστημα του Κοινοβουλίου για την επιστροφή των γενικών δαπανών είναι επίσης αξιοπρόσεκτο. Αυτό που πρέπει να γίνει είναι να πληρώνουν οι βουλευτές τις εισφορές τους από το δικό τους προσωπικό εισόδημα. Το σύστημα θα πρέπει να καταργηθεί. 
<SPEAKER ID="162" LANGUAGE="DA" NAME="Mogens N.J. Camre," AFFILIATION="εξ ονόματος της Ομάδας UEN">
<P>
   – Κύριε Πρόεδρε, θα ήθελα, καταρχάς, να ευχαριστήσω τον συνάδελφό μου βουλευτή, κ. Mulder, για το επιμελές έργο που επιτέλεσε, καθώς και να ευχαριστήσω τους υπόλοιπους εισηγητές. Είναι, φυσικά, λυπηρό ότι, και φέτος πάλι, δεν έχουμε μια άμεση δήλωση αξιοπιστίας. Όπως είναι γνωστό, η ΕΕ θα έπρεπε να αποτελεί πρότυπο για τα κράτη μέλη, ειδικά για τις νέες χώρες με νέες και άπειρες διοικήσεις. Αμφιβάλλω, ωστόσο, αν αποτελούμε καλό πρότυπο, αν λάβει κανείς υπόψη το σοβαρό πρόβλημα που έχουμε καθώς δεν έχουμε καταφέρει μέχρι σήμερα να παρουσιάσουμε μια άμεση δήλωση αξιοπιστίας. Συμφωνώ με την παρατήρηση του κ. Mulder ότι είναι απογοητευτικό το γεγονός ότι τα κράτη μέλη δεν προτίθενται να εκδώσουν δηλώσεις σχετικά με την επιτήρηση των πόρων που έχουν λάβει. Πρέπει να διασφαλίσουμε ότι αυτό θα γίνει.
<P>
Ισχύει βέβαια και το γεγονός ότι η ευθύνη για τη διοίκηση δεν μπορεί να ανήκει μόνο στην Επιτροπή, αλλά ότι το Συμβούλιο και τα κράτη μέλη φέρουν επίσης μέρος της ευθύνης. Υπάρχουν διάφορες καταστάσεις ή υποθέσεις στις οποίες δεν μπορώ να συστήσω τη χορήγηση απαλλαγής, απλώς διότι τότε θα τη χορηγούσαμε στα τυφλά. Σε ορισμένους τομείς αναλαμβάνουμε καθήκοντα τα οποία, στην πραγματικότητα, δεν μπορούμε να φέρουμε εις πέρας. Απόδειξη αυτού είναι η κατάσταση σχετικά με τον προϋπολογισμό του Κοινοβουλίου, όπως περιέγραψε σήμερα ο κ. Ferber. Χθες ήμασταν βέβαιοι ότι όλα ήταν σε τάξη και ήμασταν έτοιμοι να χορηγήσουμε απαλλαγή, αλλά στη διάρκεια της νύχτας αλλάξαμε γνώμη.
<P>
Είναι βέβαια καθαρά τυχαίο ότι βρισκόμαστε τώρα σε μια κατάσταση στην οποία πρέπει να ζητήσουμε την αναβολή της απαλλαγής, διότι απλώς δεν γνωρίζουμε αρκετά. Είναι φυσικά πολύ περίεργο το γεγονός ότι, για 25 χρόνια, τόσο η διοίκηση του Κοινοβουλίου όσο και το τμήμα εσωτερικού ελέγχου μας παρέβλεπαν –ή τουλάχιστον έτσι λένε– μια εξαιρετικά αμφισβητούμενη πληρωμή στον δήμο του Στρασβούργου. Στην πραγματικότητα, πρόκειται για πληρωμή σε έναν πλεονέκτη μεσάζοντα και, αν κάποιος από τη διοίκησή μας θα προτιμούσε να πιστέψουμε ότι δεν το γνώριζαν αυτό, πρέπει να πω ότι δεν πιστεύω ότι η διοίκηση είναι τόσο ανίκανη.
<P>
Επιπλέον, πρέπει να αναρωτηθούμε αν είναι πραγματικά δυνατή η σύναψη τέτοιων οικονομικών συμφωνιών χωρίς προσεκτική αξιολόγηση των διαφόρων επιλογών και προσφορών. Όχι, φυσικά και δεν είναι. Κάποιος βοήθησε κάποιον άλλον να εξασφαλίσει ένα παράνομο μερίδιο των χρημάτων των φορολογούμενων και, αν γνωρίζω το σύστημα, κανείς δεν θα θεωρηθεί υπεύθυνος διότι, φυσικά, κανείς δεν γνώριζε τίποτα. Όπως είπε ο προηγούμενος Πρόεδρος της Επιτροπής, κ. Πρόντι, για το σκάνδαλο της Eurostat: για ό,τι δεν γνωρίζει κανείς δεν μπορεί να θεωρηθεί υπεύθυνος. Μην διαβάζετε λοιπόν τα συμβόλαια. Με αυτόν τον τρόπο μπορείτε πάντα να λέτε ότι δεν γνωρίζατε τίποτα και έτσι να είστε άμοιροι ευθυνών.
<P>
Όπως λέω, θα μπορούσαμε να τη γλιτώσουμε με τη χορήγηση απαλλαγής, αλλά δεν θα τη χορηγήσουμε. Μπορώ να συστήσω την αναβολή της χορήγησης απαλλαγής, όπως πρότεινε ο κ. Ferber. Όσον αφορά τους άλλους τομείς, η στάση μας περιγράφεται στην έκθεση. 
<SPEAKER ID="163" LANGUAGE="DE" NAME="Hans-Peter Martin (NI ). –" AFFILIATION="">
<P>
   Κύριε Πρόεδρε, ασφαλώς μπορούμε να παραπονεθούμε γι’ αυτήν την ώρα. Σχεδόν 100 εκατομμύρια άνθρωποι παρακολουθούν τώρα ζωντανά –όχι εδώ, αλλά μπροστά στην τηλεόραση όπου βρίσκεται ο υπόλοιπος κόσμος– τον αγώνα Βαρκελώνης-Μιλάνου. Παρενθετικά, το αποτέλεσμα είναι 0:0. Κι εδώ; Βλέπω τρία κορίτσια εδώ και έντεκα αγόρια – μάλιστα από το ένα ζητήθηκε ειδικά να μείνει. Αναρωτιέται κανείς τι το πολιτικό έχει αυτή η συζήτηση: είναι θέμα ουσίας. Πρόκειται –αν το πάρουμε στα σοβαρά, πράγμα που δεν κάνουμε αν κρίνω από τα χασμουρητά της Επιτροπής– για τη χορήγηση απαλλαγής, για δισεκατομμύρια ευρώ.
<P>
Εξήντα ένα χρόνια μετά το τέλος του πολέμου, προχωρούμε προς το τέλος της δημοκρατίας και της ευημερίας μεγάλου μέρους του πληθυσμού της Ευρώπης, επειδή απλά αφήνουμε τα πράγματα να κυλούν, επειδή ο Επίτροπος που είναι αρμόδιος για την καταπολέμηση της απάτης, ο κ. Kallas, δεν μπορεί να υλοποιήσει την ευρωπαϊκή πρωτοβουλία για τη διαφάνεια, για την οποία μιλούσε, διότι τα χέρια του είναι διαρκώς δεμένα, ακριβώς επειδή δεν υπάρχει πια ηγεσία στην πολιτική. Σας παρακαλώ να ακούσετε αύριο τη συνείδηση που είχατε τουλάχιστον πριν μπείτε στην πολιτική και να απορρίψετε όλες τις επονομαζόμενες εκθέσεις για την απαλλαγή.
<SPEAKER ID="164" LANGUAGE="FR" NAME="Véronique Mathieu (PPE-DE )." AFFILIATION="">
<P>
   – Κύριε Πρόεδρε, ως σκιώδης εισηγήτρια για τους οργανισμούς, θέλω να ευχαριστήσω τους αρμόδιους επί της ουσίας εισηγητές για την εμπειρία και τη ευρύτητα των αντιλήψεών τους, και κυρίως τον κ. Guidoni για την εξαιρετική ικανότητά του να ακούει τις απόψεις των άλλων.
<P>
Θεώρησα σκόπιμο να θέσω κάποια ζητήματα σχετικά με την εκτέλεση του προϋπολογισμού των οργανισμών. Το πρώτο ζήτημα αφορά το γεγονός ότι, από τους 30 υφιστάμενους οργανισμούς, μόλις οι 14 υποβάλλονται στον έλεγχο του Κοινοβουλίου. Είναι απαραίτητο κατά τη γνώμη μου και οι υπόλοιποι 16, οι προϋπολογισμοί των οποίων χρηματοδοτούνται από τους ευρωπαίους φορολογούμενους, να υπόκεινται στην αρμοδιότητα του Κοινοβουλίου ενόψει της χορήγησης απαλλαγής. Επιπλέον, η διεύρυνση σε 25 κράτη μέλη έχει αυξήσει το βάρος που επωμίζονται οι οργανισμοί, χωρίς να έχουν τεθεί στη διάθεσή τους οι αναγκαίοι πόροι που θα επιτρέψουν την αποτελεσματική τους λειτουργία. Πρέπει να είμαστε ανεκτικοί απέναντι σε αυτούς τους οργανισμούς, λαμβάνοντας υπόψη τις μάλλον ιδιαίτερες συνθήκες που επικρατούν ως προς αυτό το ζήτημα.
<P>
Από την άλλη μεριά, τα αμφιλεγόμενα θέματα που ανακύπτουν συνεχώς πρέπει να αντιμετωπιστούν σύντομα. Στα θέματα αυτά περιλαμβάνονται ο Οργανισμός Περιβάλλοντος και τα 906 000 ευρώ των φόρων που εισέπραξε εσφαλμένα ο δήμος της Κοπεγχάγης από το 2000 έως το 2004, όπως και το Μεταφραστικό Κέντρο των οργάνων της ΕΕ και τα αμφισβητούμενα 7,5 εκατομμύρια ευρώ, το 1/4 του ετήσιου προϋπολογισμού του δηλαδή, για την πληρωμή των φόρων των εργοδοτών. Αυτά τα περιστατικά είναι γνωστά εδώ και πολλά χρόνια χωρίς να έχει γίνει τίποτε στην πράξη για την αντιμετώπισή τους. Αυτό είναι εντελώς απαράδεκτο. Όσον αφορά το μέλλον του Οργανισμού Ανασυγκρότησης, την προοδευτική δηλαδή παύση των εργασιών του το 2008, όπως ορίστηκε από την Επιτροπή, δεν διαπιστώνω προσωπικά κανένα πρόβλημα, δεδομένου ότι ο οργανισμός αυτός χαρακτηρίστηκε εξαρχής προσωρινός.
<P>
Τούτου λεχθέντος, οι φήμες που κυκλοφορούν τελευταία σχετικά με το υπερβολικό τίμημα που καταβάλλει ως ενοίκιο το Κοινοβούλιο στον Δήμο του Στρασβούργου επί 25 χρόνια πρέπει να διαλευκανθούν πλήρως και δημοσίως. Πρέπει, συνεπώς, να συσταθεί εξεταστική επιτροπή του Κοινοβουλίου και το θέμα να παραπεμφθεί στην OLAF. Όλα τα εμπλεκόμενα μέρη –οι υπηρεσίες του Κοινοβουλίου, ο Δήμος του Στρασβούργου, οι γαλλικές και ευρωπαϊκές εποπτικές αρχές– πρέπει να μας παράσχουν όσο το δυνατόν περισσότερες επιπρόσθετες πληροφορίες. 
<SPEAKER ID="165" LANGUAGE="EN" NAME="Edith Mastenbroek (PSE )." AFFILIATION="">
<P>
Συμφωνώ με τη δήλωση του κ. Staes ότι η έκθεση του κ. Ferber είναι εξαίρετη. Η Ομάδα ΕΣΚ δεν έχει καμία ένσταση όσον αφορά την έκθεση στην παρούσα της μορφή. Ζητείται η θέσπιση καθεστώτος των βοηθών των βουλευτών και η διεξαγωγή διαλόγου με το Προεδρείο σχετικά με τον πολιτικό τους ρόλο. Χαιρετίζουμε όλες αυτές τις προτάσεις. Εντούτοις, φρονώ ότι η συντριπτική πλειοψηφία των βουλευτών όλων των πολιτικών ομάδων θα υποστηρίξει με την ψήφο της την πρόταση του εισηγητή να μην χορηγηθεί απαλλαγή αύριο, γεγονός το οποίο επικροτώ, καθώς είναι πολύ σωστό.
<P>
Σε μια άλλη παράγραφο αναφέρεται ότι η απόφαση του Julian Priestley να διακόψει την καταβολή του ενοικίου συνιστά ουσιαστικά αθέτηση σύμβασης. Θα ήθελα να δω τη σύμβαση στην οποία αναφέρεται ότι το τίμημα που καταβάλλουμε είναι το ενδεδειγμένο. Αν δεν είναι το ενδεδειγμένο, τότε ορθώς συστήνουμε αυτή την επιτροπή διερεύνησης.
<P>
Συνεπώς, χαιρετίζω την απόφαση να συστηθεί αυτή η ομάδα εργασίας. Συμφωνώ επίσης με την άποψη του κ. Stubb ότι το θέμα της συζήτησης δεν είναι το Στρασβούργο ως έδρα του Κοινοβουλίου, όμως όλοι γνωρίζουμε ότι κάποια στιγμή στην πορεία της συζήτησης θα τεθεί το θέμα της έδρας. Πρέπει όλοι να διατηρήσουμε τη νηφαλιότητά μας, αλλά η άποψή μου επί του θέματος είναι σαφής και γνωστή σε οποιονδήποτε από τους παρόντες ενδιαφέρεται να τη μάθει. 
<SPEAKER ID="166" LANGUAGE="LT" NAME="Margarita Starkevičiūtė (ALDE )." AFFILIATION="">
<P>
Αμφιβάλλω αν τα θεσμικά όργανα με δραστηριότητες ίδιες με των οργανισμών, που δεν λογοδοτούν δηλαδή σε κανέναν, είναι χαρακτηριστικά μιας ΕΕ που προάγει τις δημοκρατικές αξίες. Ο Πρόεδρος της Ευρωπαϊκής Κεντρικής Τράπεζας, κ. Trichet, παρίσταται συχνά στην επιτροπή μου –σχετικά με την Οικονομία– για να απαντήσει σε ερωτήσεις που του απευθύνουν οι βουλευτές των Ευρωπαϊκού Κοινοβουλίου. Λογοδοτεί μέσω των βουλευτών στους πολίτες της Ευρωπαϊκής Ένωσης. Εντούτοις, οι επικεφαλής των οργανισμών δεν λογοδοτούν σε κανέναν και στις απαντήσεις της προς τα σχόλια του Ευρωπαϊκού Ελεγκτικού Συνεδρίου για την εύρεση λαθών, η Επιτροπή επισημαίνει ότι μπορεί μόνο να βοηθήσει τους οργανισμούς να επιλύσουν αυτά τα προβλήματα, αλλά οι ίδιοι οι οργανισμοί πρέπει να αποφασίσουν αν θα εφαρμόσουν ή όχι τις συστάσεις των ελεγκτών. Πιστεύω ότι θα έπρεπε να λογοδοτούν στις αρμόδιες επιτροπές στο Ευρωπαϊκό Κοινοβούλιο. 
<SPEAKER ID="167" LANGUAGE="SV" NAME="Jonas Sjöstedt (GUE/NGL ). –" AFFILIATION="">
<SPEAKER ID="168" LANGUAGE="" NAME="" AFFILIATION="Αντιπροέδρου">
<SPEAKER ID="169" LANGUAGE="PL" NAME="Zbigniew Krzysztof Kuźmiuk (UEN ). –" AFFILIATION="">
<P>
   Κύριε Πρόεδρε, στη συζήτηση για την εκτέλεση του προϋπολογισμού του 2004, θα ήθελα να επιστήσω την προσοχή σας σε διάφορα θέματα σχετικά με τον έλεγχο της εκτέλεσης του προϋπολογισμού τα οποία θεωρώ βασικά. Λάβαμε μια πολύ εκτενή έκθεση από το Ελεγκτικό Συνέδριο. Υποβλήθηκαν επίσης σε αυτό το Σώμα πάνω από δώδεκα εκθέσεις σχετικά με την εκτέλεση του προϋπολογισμού του 2004. Παρά αυτή την αφθονία υλικού, ωστόσο, εξακολουθούμε να γνωρίζουμε πολύ λίγα σχετικά με το πώς εκτελέστηκε πραγματικά ο προϋπολογισμός και πώς δαπανήθηκαν οι πόροι που περιελάμβανε.
<P>
Ο βαθμός στον οποίο είναι απαραίτητες αυτές οι πληροφορίες υποδεικνύεται από τα ευρήματα του απευθείας ελέγχου που διενεργήθηκε από τους ελεγκτές του Ευρωπαϊκού Ελεγκτικού Συνεδρίου σχετικά με την εφαρμογή του προγράμματος Tacis. Περίπου 7 δισ. ευρώ δαπανήθηκαν σε αυτό το πρόγραμμα από το 1991 ως το 2005. Το πρόγραμμα είχε ως στόχο την παροχή οικονομικής ενίσχυσης στις χώρες εταίρους της Ευρωπαϊκής Ένωσης από την Ανατολική Ευρώπη και την Κεντρική Ασία, οι οποίες υφίσταντο μεταρρυθμίσεις. Για παράδειγμα, το 2005 αυτές οι χώρες περιελάμβαναν τη Λευκορωσία, τη Γεωργία, το Καζακστάν, την Κιργιζία, τη Μολδαβία, τη Ρωσία, το Τατζικιστάν, το Τουρκμενιστάν, την Ουκρανία και το Ουζμπεκιστάν. Με τη βοήθεια του προγράμματος, επρόκειτο να επιτευχθούν 29 αυστηρώς καθορισμένοι στόχοι. Οι ελεγκτές του Συνεδρίου διαπίστωσαν ότι επετεύχθησαν μόνο πέντε. Αν η πλειονότητα των προγραμμάτων που χρηματοδοτούνται από τον προϋπολογισμό της Ευρωπαϊκής Ένωσης ελέγχονταν με αυτόν τον τρόπο, θα μπορούσαμε να διαπιστώσουμε πόσο ορθολογιστικά και αποτελεσματικά δαπανώνται οι πόροι της ΕΕ.
<P>
Ακόμα και ένας τόσο γενικός έλεγχος επέτρεψε στο Ευρωπαϊκό Ελεγκτικό Συνέδριο, για 11η συνεχή φορά θα ήθελα να τονίσω, να δηλώσει ότι οι λογαριασμοί που υποβλήθηκαν δεν ήταν απαλλαγμένοι από λάθη. Φαίνεται λοιπόν ότι η Ευρωπαϊκή Ένωση χρειάζεται ένα ολοκληρωμένο σύστημα ελέγχου των δαπανών, με εκτεταμένη συμμετοχή των εθνικών ελεγκτικών οργάνων στα κράτη μέλη. Μόνο οι εκθέσεις που εκπονούνται στο πλαίσιο αυτού του συστήματος θα επιτρέψουν να δοθούν απαντήσεις στα προαναφερθέντα ερωτήματα και τα συμπεράσματα αυτών των ελέγχων θα μπορούσαν να βοηθήσουν να βελτιωθεί η αποτελεσματικότητα των δημοσιονομικών δαπανών στο μέλλον. 
<SPEAKER ID="170" LANGUAGE="EN" NAME="James Hugh Allister (NI )." AFFILIATION="">
<P>
Σύμφωνα με το άρθρο 11 του κανονισμού (ΕΚ) αριθ. 1260/1999 του Συμβουλίου, τα κοινοτικά κονδύλια πρέπει να λειτουργούν βάσει της αρχής της προσθετικότητας και δεν μπορούν να υποκαθιστούν τις δαπάνες των κρατών μελών. Εντούτοις, τα κονδύλια της ΕΕ δεν χρησιμοποιούνται στην πράξη κατ’ αυτόν τον τρόπο. Έχω στα χέρια μου επιστολή του Υπουργού Οικονομικών της περιφέρειάς μου στην οποία παραδέχεται ότι οι κοινοτικοί πόροι που χορηγούνται για λογαριασμό της Βόρειας Ιρλανδίας διοχετεύονται απευθείας στο βρετανικό δημόσιο και, συνεπώς, χρησιμοποιούνται για τη μείωση του επιπέδου φορολογίας και δανεισμού στο σύνολο της χώρας.
<P>
Αυτό παραβιάζει την αρχή της προσθετικότητας και στερεί από περιφέρειες όπως η δική μου πόρους τους οποίους η Ευρώπη χορηγεί με σκοπό να επιτευχθεί πραγματική αύξηση των δαπανών στην περιοχή. Θέλω, λοιπόν, να ζητήσω να αναφέρεται ρητώς στον κανονισμό που θα διέπει τις νέες δημοσιονομικές προοπτικές μετά το 2007 ότι τα κράτη μέλη οφείλουν να αποδεικνύουν ότι ισχύει στην πράξη η αρχή της προσθετικότητας στις περιφέρειες για λογαριασμό των οποίων ζητείται ευρωπαϊκή χρηματοδότηση. Μόνον έτσι θα διασφαλιστεί η επίτευξη ουσιαστικού οικονομικού αντίκτυπου προς όφελος των εν λόγω περιφερειών. Αυτή η εξαπάτηση των περιφερειών συνεχίζεται εδώ και πολλά χρόνια. Είναι καιρός να τη σταματήσουμε. 
<SPEAKER ID="171" LANGUAGE="DE" NAME="Daniel Caspary (PPE-DE ). –" AFFILIATION="">
<P>
Ως εισηγητής για την χορήγηση απαλλαγής στα «λοιπά θεσμικά όργανα» για το 2005, σας λέω από τώρα ότι θα τα εξετάσω πολύ καλά όλα αυτά.
<SPEAKER ID="172" LANGUAGE="HU" NAME="Edit Herczog (PSE ). –" AFFILIATION="">
<P>
   Όσον αφορά την Επιτροπή των Περιφερειών, πιστεύω ότι η έγκριση της απαλλαγής για τον προϋπολογισμό του 2004 είναι δικαιολογημένη. Εκτιμώ την κατά βάση θετική και συνεργατική προσέγγιση της Επιτροπής των Περιφερειών, η οποία γίνεται ορατή από το γεγονός ότι δεν έκανε καμία προσπάθεια να αποφύγει ή να ελαχιστοποιήσει την ευθύνη της για τις ελλείψεις που αποκαλύφθηκαν τα προηγούμενα χρόνια και στη διάρκεια του τρέχοντος έτους. Πρέπει να αναφερθεί ότι ορισμένες παρατυπίες –δηλαδή η καθυστέρηση διορισμού του εσωτερικού ελεγκτή– οφείλονταν σε εξωτερικούς παράγοντες και σε αυτές τις περιπτώσεις η Επιτροπή δεν μπορεί να θεωρηθεί υπεύθυνη. Όσον αφορά το θέμα της ιδιοκτησίας που προκαλεί τη δυσκολία, η Επιτροπή των Περιφερειών δεν φέρει μεμονωμένη, ανεξάρτητη ευθύνη και το Κοινοβούλιό μας δεν θα ήταν ούτε συνεπές ούτε εποικοδομητικό αν επέκρινε ένα θεσμικό όργανο για κάτι για το οποίο δεν επικρίνεται το άλλο θεσμικό όργανο που διαχειριζόταν αυτή την ιδιοκτησία, δηλαδή η Οικονομική και Κοινωνική Επιτροπή.
<P>
Είναι καθησυχαστικό το γεγονός ότι χάρη στο έργο της επιτροπής εμπειρογνωμόνων του Κοινοβουλίου μας και στο μερικώς άριστο έργο του εισηγητή, οι παρατυπίες που διαπιστώθηκαν έχουν ήδη εξεταστεί από τις αρμόδιες χρηματοοικονομικές αρχές. Υπό αυτές τις συνθήκες, δεν βλέπω την ανάγκη ή το όφελος της αναβολή της απαλλαγής. Κατά τη διάρκεια των εργασιών της επιτροπής εμπειρογνωμόνων πριν από αυτή τη συζήτηση, συζητήσαμε ήδη ό,τι μπορεί να συζητηθεί στο πλαίσιο της αρμοδιότητας του θεσμικού οργάνου μας και η αναβολή δεν θα βοηθήσει το έργο μας, το έργο της OLAF ή τη λειτουργία της Επιτροπής των Περιφερειών.
<SPEAKER ID="173" LANGUAGE="ES" NAME="José Javier Pomés Ruiz (PPE-DE ). –" AFFILIATION="">
<P>
   Κύριε Πρόεδρε, πρέπει να ξεκινήσω διαμαρτυρόμενος για τη νυχτερινή ώρα κατά την οποία διεξάγουμε αυτή τη συζήτηση και ευχαριστώντας τον Γενικό Γραμματέα μας, Julian Priestley, που παρίσταται εδώ. Αλλά είναι πολύ σημαντικό να διαβεβαιώσουμε τους πολίτες ότι τα χρήματα δαπανώνται σωστά. Γιατί αυτή η συζήτηση διεξάγεται το βράδυ; Θέλει να προστατέψει κανείς τον Δήμο του Στρασβούργου; Μην μου απαντήσετε τώρα· σας ζητώ απλά, όταν διεξάγουμε ξανά αυτή τη συζήτηση σε έξι μήνες, αν αναβάλουμε πράγματι την απαλλαγή για την εκτέλεση του προϋπολογισμού, η συζήτηση να γίνει νωρίς το πρωί, πριν τυπωθούν οι εφημερίδες, όπως έχει συμβεί σε αυτή την περίπτωση.
<P>
Ο Δήμος του Στρασβούργου, όπως είπε ο κ. Stubb, δημοσίευσε μια ανακοίνωση. Αν η ανακοίνωση έχει σκοπό να εξηγήσει τη διαφορά μεταξύ των χρημάτων που πληρώνονται από το Κοινοβούλιο και των χρημάτων που λαμβάνουν οι ιδιοκτήτες του κτιρίου, πρέπει να τους ζητήσουμε «τα λεφτά μας πίσω», για να χρησιμοποιήσω τα λόγια της Μάργκαρετ Θάτσερ. Ευτυχώς, ξέρουμε ποιος έχει τα παραπάνω χρήματα και πού βρίσκονται, και ευτυχώς είναι σε θέση φερεγγυότητας.
<P>
Αυτή η συζήτηση είναι πολύ σημαντική. Θυμάμαι όταν η κ. Cresson, πρώην σοσιαλίστρια πρωθυπουργός της Γαλλίας, αρνήθηκε να δεχθεί, εδώ στο Κοινοβούλιο, ότι είχε σπαταλήσει ορισμένα από τα χρήματα για τα οποία ήταν υπεύθυνη. Τελικά, τα δικαστήρια υποχρέωσαν την κ. Cresson να αναλάβει ευθύνη, και σε εκείνο το σημείο όλη η Επιτροπή έπρεπε να αναλάβει συλλογική ευθύνη. Ελπίζω τα πράγματα να μην φτάσουν τόσο μακριά αυτή τη φορά. Είμαι βέβαιος ότι ο Δήμος του Στρασβούργου θα κάνει ό,τι μπορεί για να επιστρέψει τα χρήματα, αν τα μόνα του επιχειρήματα είναι αυτά που διατυπώνονται σε αυτό το αδύναμο δελτίο τύπου που μας απέστειλε. 
<SPEAKER ID="174" LANGUAGE="EN" NAME="Terence Wynn (PSE )." AFFILIATION="">
<P>
   – Κύριε Πρόεδρε, συγχαίρω τον κ. Mulder για την έκθεσή του, κυρίως επειδή στο πλαίσιο αυτής της διαδικασίας χορήγησης απαλλαγής για το 2004 εκμεταλλεύεται την ώθηση που δώσαμε με τη χορήγηση απαλλαγής για το 2003 όσον αφορά τις εθνικές δηλώσεις. Η διατύπωση αυτών των παραγράφων είναι πολύ σημαντική, ιδίως της παραγράφου 26, στην οποία αναφέρεται ότι τα εθνικά κοινοβούλια πρέπει να ενθαρρυνθούν ώστε να μετέχουν στον έλεγχο της χρησιμοποίησης των κοινοτικών πόρων. Ευελπιστώ ότι η Επιτροπή Ελέγχου των Προϋπολογισμών θα επιδιώξει την επίτευξη αυτού του στόχου και θα ενθαρρύνει τους συναδέλφους μας στα εθνικά κοινοβούλια να συζητήσουν ουσιαστικά το θέμα αυτό μαζί μας. Αυτό το επισημαίνω λόγω της στάσης την οποία ανέκαθεν τηρούσε το Συμβούλιο επί του θέματος.
<P>
Οφείλουμε επίσης να συγχαρούμε τους συναδέλφους μας για τον τριμερή διάλογο μέσω του οποίου επιτύχαμε τη συμφωνία, στο πλαίσιο της διοργανικής συμφωνίας, σχετικά με τις δηλώσεις – παρότι δεν χρησιμοποιείται ο συγκεκριμένος όρος. Εντούτοις, πληροφορούμαι –και ο κ. Kallas ίσως μπορεί να το επιβεβαιώσει– ότι πέντε κράτη μέλη έχουν δηλώσει ότι δεν θα συμμορφωθούν με το περιεχόμενο της διοργανικής συμφωνίας. Πληροφορούμαι ότι, μεταξύ αυτών των κρατών μελών, η Ισπανία, το Βέλγιο, η Γερμανία, η Γαλλία και ενδεχομένως η Ιταλία έχουν δηλώσει ότι, παρά τα όσα ορίζονται στη διοργανική συμφωνία σχετικά με τη σύνταξη ετησίων δηλώσεων, δεν πρόκειται να τηρήσουν αυτή την υποχρέωση. Θα ήταν χρήσιμο αν μπορούσε να μας διευκρινίσει ο κ. Επίτροπος αυτή την πτυχή. 
<SPEAKER ID="175" LANGUAGE="EN" NAME="Simon Busuttil (PPE-DE )." AFFILIATION="(Χειροκροτήματα)">
<P>
Δεν πρέπει να υπάρχει η παραμικρή αμφιβολία ότι θα θέσουμε όλα τα αναγκαία ερωτήματα και θα απαιτήσουμε πλήρεις και ικανοποιητικές απαντήσεις. Αν διαπιστωθεί ότι το Κοινοβούλιο καταβάλλει όντως υπερβολικό τίμημα, δεν θα διστάσουμε να απαιτήσουμε, όπως μας υπενθύμισε ο κ. Pomés Ruiz, την επιστροφή των χρημάτων μας. Δεδομένου ότι πρόκειται για χρήματα των φορολογουμένων, θα ζητήσουμε οπωσδήποτε την επιστροφή τους.
<SPEAKER ID="176" LANGUAGE="ES" NAME="Inés Ayala Sender (PSE ). –" AFFILIATION="">
<P>
   Κύριε Πρόεδρε, θα ήθελα να συμμετάσχω κι εγώ στη γενική χορωδία ανησυχίας και κατάπληξης για την κατάσταση που αντιμετωπίζουμε σήμερα την παραμονή της ψηφοφορίας για την απαλλαγή σχετικά με την εκτέλεση του γενικού προϋπολογισμού της Ευρωπαϊκής Ένωσης για το οικονομικό έτος 2004, την οποία, στην πραγματικότητα, είχαμε προετοιμάσει και την οποία η Επιτροπή Ελέγχου των Προϋπολογισμών είχε προετοιμάσει εξαιρετικά προσεκτικά και με βάση όλες τις απαραίτητες πληροφορίες.
<P>
Ακριβώς την παραμονή αυτής της συζήτησης βρεθήκαμε αντιμέτωποι με μια πληροφορία που δημοσιεύθηκε στον Τύπο... Μπορώ να σας πω ότι στην Ισπανία ορισμένες φορές δημοσιεύονται ειδήσεις στον Τύπο που δεν είναι πραγματικά 100% αληθείς ή έχουν διαστρεβλωθεί· επομένως, εφόσον η Επιτροπή Ελέγχου των Προϋπολογισμών, η Νομική Υπηρεσία –και πολύ σωστά σε αυτό το σημείο, πιστεύω– μας συμβούλεψε να μην ψηφίσουμε, καθώς δεν ήταν δική μας έκθεση, αλλά έκθεση της Ολομέλειας –καθώς από τη στιγμή που ψηφίσαμε την έκθεση του κ. Ferber γίνεται έκθεση της Ολομέλειας– θα ήθελα να ζητήσω από τους βουλευτές και από τον κ. Ferber ειδικά –αν και δεν τον βλέπω στην Αίθουσα αυτή τη στιγμή– να μην μας αναγκάσουν να ψηφίσουμε για την απαλλαγή, όταν αυτό δεν σημαίνει πραγματικά απαλλαγή.
<P>
Ζητώ από τον κ. Ferber να αποφύγει μια ψηφοφορία η οποία μπορεί να είναι διφορούμενη, να ερμηνευτεί λανθασμένα και να διαστρεβλωθεί για άλλη μία φορά από τον Τύπο. Αντίθετα, σας ζητώ, πριν από την ψηφοφορία, να εξετάσετε το ενδεχόμενο αναπομπής της έκθεσή σας στην Επιτροπή Ελέγχου των Προϋπολογισμών, η οποία δεν ήταν σε θέση να την εξετάσει σήμερα, ακριβώς επειδή η Ολομέλεια ήταν εκείνη που μπορούσε να αποφασίσει σχετικά με αυτή· αλλά να ζητήσετε από την Ολομέλεια να την επιστρέψει σ’ εμάς πριν την καταγραφή μιας αρνητικής ψηφοφορίας, πράγμα που σημαίνει κάτι διαφορετικό: ψηφίζουμε όχι σε κάτι χωρίς να έχουμε διευκρινίσει γιατί ψηφίζουμε όχι.
<SPEAKER ID="177" LANGUAGE="EN" NAME="Christopher Heaton-Harris (PPE-DE )." AFFILIATION="">
<P>
   – Κύριε Πρόεδρε, το 2006 πρέπει να είναι η τυχερή χρονιά του κ. Επιτρόπου! Επί ένδεκα συναπτά έτη δεν έχει εκδοθεί θετική δήλωση αξιοπιστίας και το Ελεγκτικό Συνέδριο δεν έχει κλείσει τους λογαριασμούς, αλλά, παρ’ όλα αυτά, το θέμα πέρασε σχεδόν απαρατήρητο στη σημερινή συζήτηση, η οποία είναι υπερβολικά σύντομη, ενώ η ώρα διεξαγωγής της εγγυάται ότι δεν θα προσελκύσει το ενδιαφέρον άλλων βουλευτών του Ευρωπαϊκού Κοινοβουλίου.
<P>
Δυστυχώς, όμως, είμαι υποχρεωμένος να μιλήσω για το θέμα της ημέρας, το οποίο δεν είναι άλλο από τον Δήμο του Στρασβούργου. Σαν να μην έφτανε το γεγονός ότι αναγκαζόμαστε να μεταναστεύουμε με αυτόν τον περιπλανώμενο θίασο 12 φορές τον χρόνο στην πόλη του Στρασβούργου –όσο όμορφη και αν είναι αυτή– το να μας καταληστεύουν κι από πάνω είναι πραγματικά πέρα από κάθε λογική. Από την άλλη πλευρά, βεβαίως, ποιος μπορεί να κατηγορήσει τον Δήμο του Στρασβούργου που δοκιμάζει την τύχη του με το Ευρωπαϊκό Κοινοβούλιο;
<P>
Τα τελευταία 27 χρόνια φαίνεται ότι αμελήσαμε να εξετάσουμε το κατά πόσον χρησιμοποιούμε σωστά τα χρήματα των ευρωπαίων φορολογουμένων. Υποτίθεται ότι, ενώ αποτελούμε το δημοκρατικό προπύργιο της Ευρωπαϊκής Ένωσης, τον στυλοβάτη της δημοσιονομικής αρχής, δεν μπορέσαμε να αντιληφθούμε εγκαίρως μια απλούστατη, ουσιαστικά, απάτη.
<SPEAKER ID="178" LANGUAGE="HU" NAME="Szabolcs Fazakas (PSE ). –" AFFILIATION="">
<P>
   Καταρχάς, θα ήθελα να ευχαριστήσω τους εισηγητές και ειδικά τον κ. Jan Mulder, ο οποίος είναι ακόμα εδώ σε τόσο προχωρημένη ώρα, καθώς και όλα τα μέλη της επιτροπής για το άριστο και δύσκολο έργο τους κατά τους τελευταίους έξι μήνες. Ο Επίτροπος Siim Kallas αξίζει επίσης τις ευχαριστίες μας για την άριστη συνεργασία του μαζί μας σε όλους τους τομείς, η οποία αποδεικνύεται με τον καλύτερο τρόπο από το γεγονός ότι είναι ακόμα μαζί μας σε μια τόσο προχωρημένη ώρα για αυτή τη σημαντική συζήτηση.
<SPEAKER ID="179" LANGUAGE="DE" NAME="Ingeborg Gräßle (PPE-DE ). –" AFFILIATION="">
<P>
Δυστυχώς, ακόμα και η Επιτροπή δεν μπορεί να υπερηφανευτεί ότι επέδειξε άψογη οικονομική συμπεριφορά κατά την εν λόγω χρονική περίοδο. Υπάρχουν ερωτήματα σχετικά με την τήρηση λογαριασμών της Επιτροπής: υπάρχουν ανεπίσημοι εμπορικοί λογαριασμοί για τους οποίους δεν γνωρίζουμε τίποτα, οι οποίοι δεν περιλαμβάνονται στον ισολογισμό της Επιτροπής και δίνουν την εντύπωση ότι η έκθεση για την απαλλαγή δεν είναι πλήρης. Αύριο, ο κ. Mulder θα υποβάλει μετά από δική μου παράκληση δύο προφορικές τροπολογίες, στις οποίες το Κοινοβούλιο ζητεί έκθεση για τους εν λόγω λογαριασμούς και τον έλεγχο και την συμπερίληψή τους στον ισολογισμό και στον προϋπολογισμό. Σας ζητώ να υποστηρίξετε αυτές τις τροπολογίες.
<P>
Ζητούμε από την Επιτροπή να μας ενημερώσει το συντομότερο δυνατόν για το τι συμβαίνει με τους λογαριασμούς αυτούς και την ευχαριστούμε διότι προσπαθεί να το διαλευκάνει αυτό και η ίδια. Είναι αξιέπαινο ότι διεξήγαγε τον Οκτώβριο του 2005 γραπτή έρευνα μεταξύ του οικονομικού προσωπικού της με σκοπό να προσδιοριστούν λογαριασμοί και έχοντες δικαίωμα υπογραφής, ιδίως εκείνοι οι λογαριασμοί που σχετίζονται άμεσα ή έμμεσα με τις δραστηριότητες της Επιτροπής και δεν ήταν προηγουμένως γνωστοί. Στη Γερμανία θα τους αποκαλούσαμε «μαύρους λογαριασμούς».
<P>
Οι λογαριασμοί αυτοί είναι ποικίλοι – μερικοί ήταν ήδη γνωστοί, όχι όμως σε όλους, ενώ κάποιοι άλλοι ήταν προηγουμένως εντελώς άγνωστοι. Οι ήδη γνωστοί λογαριασμοί συμπεριλαμβάνουν έσοδα ενοικίασης από το πρώην σούπερ μάρκετ της Επιτροπής «Economat» στο κτίριο της Επιτροπής στην οδό Rue de la Science που τώρα έχει ιδιωτικοποιηθεί. Αυτό αφορά κάποια εκατομμύρια ευρώ. Το γεγονός ότι η πρόσβαση σε αυτούς τους λογαριασμούς είναι ασαφής προκαλεί ανησυχία και, ως εκ τούτου, ζητώ να δοθεί σύντομα μια εξήγηση – πιο γρήγορα από όσο το έκανε η Επιτροπή στο παρελθόν.
<SPEAKER ID="180" LANGUAGE="PT" NAME="Paulo Casaca (PSE )." AFFILIATION="">
<P>
   – Κύριε Πρόεδρε, κύριε Επίτροπε, κυρίες και κύριοι, κ. Szabolcs, εκτιμώ ότι πρέπει να αντιμετωπίσουμε αυτή τη στιγμή με αυτοπεποίθηση.
<P>
Αυτό κάναμε όλοι, μολονότι εξαιρετικά γρήγορα, και θα ήθελα σε αυτό το σημείο να κάνω ειδική μνεία στον πρόεδρο της επιτροπής μας, ο οποίος ανέλαβε τον έλεγχο της διαδικασίας. Εξίσου άξιος συγχαρητηρίων για τις προσπάθειές του είναι ο εισηγητής μας κ. Ferber. Διαδικαστικά, η μόνη δυνατότητα που έχουμε στη διάθεσή μας αν θέλουμε να αναβάλουμε την απαλλαγή είναι φυσικά να την καταψηφίσουμε, αν και δεν πρόκειται για ψήφο κατά του έργου που επιτέλεσε ο εισηγητής, ούτε κατά της έκθεσής του, αλλά μάλλον για μια ψήφο υπέρ αυτού του έργου, υπέρ όσων κάναμε και υπέρ της πλήρους διαφάνειας.
<SPEAKER ID="181" LANGUAGE="NL" NAME="Albert Jan Maat (PPE-DE ). –" AFFILIATION="">
<P>
   Κύριε Πρόεδρε, θα ήθελα να συνεχίσω τα λόγια εκτίμησης του κ. Wynn προς τον κ. Mulder για την έκθεσή του σχετικά με το 2004. Έκανε διάφορες συστάσεις για βελτιώσεις στη διαδικασία απαλλαγής, ξεκινώντας με μια τροπολογία που κατέθεσε και σκοπό έχει να δώσει τη δυνατότητα στην Επιτροπή να επιβάλει πρόστιμο στις χώρες που δεν αποπληρώνουν τα γεωργικά κονδύλια. Θα ήθελα να ακούσω τι έχει να πει η Επιτροπή γι’ αυτό το θέμα. Η αντιπροσωπεία μου, πάντως, θα ψηφίσει υπέρ της τροπολογίας.
<P>
Ένα άλλο σημείο είναι η απαλλαγή του Κοινοβουλίου και η συζήτηση που έχει προκύψει σχετικά με το Στρασβούργο. Είναι ευρέως γνωστό ότι όλη η συζήτηση σχετικά με τον ευρωπαϊκό προϋπολογισμό στις Κάτω Χώρες επηρεάστηκε σοβαρά από το γεγονός ότι εξακολουθούμε να έχουμε τρεις τοποθεσίες όπου το Κοινοβούλιο συνεδριάζει ή διατηρεί γραφεία. Έχουμε συγκλονιστεί από αυτό που συνέβη στο Στρασβούργο. Για άλλη μία φορά, αυτό θα πρέπει να αποσαφηνιστεί και είμαι βέβαιος ότι ο εισηγητής μας, κ. Ferber, θα το πράξει επιτυχώς. Ωστόσο, αυτό δείχνει και πάλι ότι είμαστε το μόνο Κοινοβούλιο στον κόσμο που διατηρεί γραφεία ή συνεδριάζει σε τρεις τοποθεσίες –το μόνο!– και πρέπει να τις μειώσουμε σε μία αν θέλουμε να μας δουν σοβαρά οι ευρωπαίοι πολίτες.
<P>
Και μόνο γι’ αυτόν τον λόγο, το CDA είναι της άποψης ότι δεν πρέπει να αγοράσουμε καμία ιδιοκτησία μέχρι να πειστεί το Συμβούλιο να τα στεγάσει όλα σε ένα κτίριο. Αν αυτό θα γίνει στο Στρασβούργο, στο Λουξεμβούργο ή στις Βρυξέλλες είναι κάτι που μπορούμε να συζητήσουμε εν καιρώ. Ούτε θα πρέπει να κατηγορούμε κάποιους και όχι άλλους, αλλά είναι ώρα να κάνουμε αυτή την επιλογή και αυτός είναι επίσης ο λόγος για τον οποίο εμείς, όσον αφορά τη μερική έκθεση του κ. Ferber, την έκθεση Mulder σχετικά με την αγορά ιδιοκτησίας, πιστεύουμε ότι ακόμα και αν το κόστος αποσβεστεί σε δέκα χρόνια, δεν είναι η κατάλληλη στιγμή, διότι πρώτα θέλουμε να υποχρεώσουμε το Συμβούλιο να λάβει μια απόφαση. 
<SPEAKER ID="182" LANGUAGE="DE" NAME="Herbert Bösch (PSE ). –" AFFILIATION="">
<P>
   Κύριε Πρόεδρε, καταρχάς, είναι ντροπή το ότι συζητάμε τέτοια ώρα για τον προϋπολογισμό του 2004. Αυτό δεν πρέπει να επαναληφθεί και πρέπει να φροντίσουμε στα σοβαρά γι’ αυτό.
<P>
Τρίτον, και απλά επειδή η κ. Gräßle χειροκροτεί τόσο όμορφα, θα πρέπει να ενστερνιστούμε, σχετικά με τη δήλωση αξιοπιστίας, αυτό που είπε προηγουμένως ο κ. Wynn. Είναι πραγματικά διατεθειμένα τα κράτη μέλη να αντιμετωπίσουν την υπογραφή των λογαριασμών με τον τρόπο που υποδείξαμε; Ναι ή όχι; Στο σημείο αυτό θα εκτιμούσα και μία απάντηση από τον Επίτροπο Kallas. Θα ήθελα επίσης να ρωτήσω τον κ. Wynn τι θα κάνουμε αν δεν δεχτεί το Συμβούλιο να συνεργαστεί: θα αφήσουμε την διοργανική συμφωνία να καταρρεύσει; Ναι ή όχι; Πόσο σημαντικό είναι τελικά για εμάς να πάρουμε αυτήν την υπογραφή;
<P>
Αντίθετα, αυτό που πρέπει να κάνουμε είναι να προβούμε σε ορισμένες αλλαγές ως προς τον τρόπο διαχείρισης των πόρων μας και τότε το Ελεγκτικό Συνέδριο μπορεί να καταλήξει σε ορισμένα διαφορετικά αποτελέσματα. Με αυτήν τη σειρά πρέπει να γίνουν τα πράγματα και αξίζει τον κόπο να το θυμόμαστε αυτό σε μία συζήτηση για τη χορήγηση απαλλαγής για το 2004. 
<SPEAKER ID="183" LANGUAGE="EN" NAME="Siim Kallas," AFFILIATION="Αντιπρόεδρος της Επιτροπής">
<P>
   . – Κύριε Πρόεδρε, θέλω να σχολιάσω το ζήτημα που έθιξαν ο κ. Bösch, ο κ. Mulder και ο κ. Wynn όσον αφορά τη μεγαλύτερη συμμετοχή των κρατών μελών στο σύστημα παρακολούθησης, εποπτείας και λογιστικού ελέγχου που εφαρμόζουμε. Η διοργανική συμφωνία έχει γίνει προκαταρκτικά δεκτή. Τώρα βεβαίως πρέπει να περιμένουμε· αυτό συμφωνήθηκε μεταξύ των τριών θεσμικών οργάνων. Θα συζητηθεί από το Συμβούλιο στα μέσα Μαΐου και προφανώς θα υπογραφεί την ίδια περίοδο. Αυτή είναι η επίσημη θέση των εκπροσώπων των κρατών μελών και της Προεδρίας. Το κείμενο έχει υπογραφεί και δεν έχω την παραμικρή αμφιβολία ότι διεξήχθησαν πολύ στενές διαβουλεύσεις επί του θέματος μεταξύ των κρατών μελών.
<P>
Δεύτερον, στα κράτη μέλη επικρατούν διαφορετικές προσεγγίσεις, αλλά τώρα είμαι στην ευχάριστη θέση να δηλώσω ότι μπορώ να εκμεταλλευτώ την ώθηση στην οποία αναφέρθηκε ο κ. Wynn. Έχω προωθήσει αυτή την ιδέα και έχω συζητήσει επανειλημμένα με το Συμβούλιο την απαλλαγή και το ολοκληρωμένο πλαίσιο ελέγχου. Οφείλω να παρατηρήσω ότι οι θετικές αντιδράσεις πληθαίνουν. Στην τελευταία συνεδρίαση του Συμβουλίου οι ιδέες αυτές υποστηρίχθηκαν σαφώς από τρία κράτη μέλη, ορισμένα μάλιστα εκ των οποίων δήλωσαν επίσης ότι είναι έτοιμα να εφαρμόσουν κάποιο πιλοτικό πρόγραμμα ή να αρχίσουν να μοιράζονται τη σχετική ευθύνη αμέσως. Συνεπώς, είναι σαφές ότι οι θετικές αντιδράσεις πληθαίνουν. Η κατάσταση είναι πιο σύνθετη όσον αφορά τα ομοσπονδιακά κράτη, αλλά φρονώ ότι πρέπει να συνεχίσουμε την προσπάθεια· βρισκόμαστε στην Ευρωπαϊκή Ένωση, στην οποία τίποτε δεν συμβαίνει ξαφνικά – εκτός αν πρόκειται για κάτι κακό.
<P>
Απαντώντας στο ερώτημα του κ. Mulder σχετικά με το ποιες θα είναι οι επόμενες ενέργειές μας θα αναφέρω τα εξής: η επόμενη ενέργειά μας θα είναι η έγκριση αυτής της διοργανικής συμφωνίας, έπειτα θα προχωρήσουμε σε ορισμένες τροποποιήσεις της νομοθεσίας και ακολούθως θα επιδιώξουμε την εφαρμογή στην πράξη αυτής της συνεργασίας μεταξύ των κρατών μελών.
<P>
Θέλω να διαβεβαιώσω τον κ. Bösch ότι δεν πρόκειται επ’ ουδενί για θαύμα, ενώ τα δύο ζητήματα δεν ταυτίζονται. Σήμερα συναντηθήκαμε με το Ελεγκτικό Συνέδριο και βεβαίως αντιληφθήκαμε κάποια ανησυχία –την οποία ανέφερε άλλωστε και ο κ. Bösch– μεταξύ ορισμένων μελών του Ελεγκτικού Συνεδρίου σχετικά με το θέμα. Σας διαβεβαιώ όμως ότι πρόκειται σαφώς για δύο διαφορετικά ζητήματα. Το ένα είναι ο μηχανισμός παρακολούθησης, εποπτείας και λογιστικού ελέγχου ως σύστημα και το άλλο τα δικά μας σφάλματα – οι ατασθαλίες οι οποίες είναι αναπόφευκτο να εμφανιστούν και τις οποίες οφείλουμε να καταπολεμήσουμε. Αυτό το σύστημα εποπτείας πρέπει να είναι ορθολογικό και να παρέχει απλώς απαντήσεις – κατά πόσον δηλαδή εφαρμόζονται ορθώς οι ενδεδειγμένες αποφάσεις πολιτικής. Κανείς δεν επιθυμεί αποκλίσεις όσον αφορά την αξιολόγηση της αποδοτικότητας σύμφωνα με τους κανόνες για την εκτέλεση του προγράμματός μας.
<P>
Όσον αφορά τους λογαριασμούς τους οποίους ανέφερε η κ. Gräßle, δεν νομίζω –και ενημερώθηκα σχετικά από τον αρχιλογιστή μας– ότι έχουμε μυστικούς λογαριασμούς. Όλοι οι λογαριασμοί υπόκεινται σε έλεγχο· ο έλεγχος των λογαριασμών εντός και εκτός της ΕΕ γίνεται βάσει διαφορετικών καθεστώτων, αλλά το νέο λογιστικό σύστημα αναμένεται να διασφαλίσει την ορθή καταγραφή όλων των λογαριασμών. Δεν μπορώ να φανταστώ ότι η Ευρωπαϊκή Ένωση θα μπορούσε να έχει λογαριασμούς οι οποίοι δεν είναι γνωστοί στο εποπτικό μας σύστημα.
<P>
Σας ευχαριστώ θερμά για τις επισημάνσεις σας. Θα συναντηθούμε ξανά υπό παρόμοιες συνθήκες το φθινόπωρο κατά την έναρξη της επόμενης διαδικασίας απαλλαγής, για το οικονομικό έτος 2005. 
<SPEAKER ID="184" LANGUAGE="EN" NAME="Jan Mulder (ALDE )," AFFILIATION="εισηγητής">
<SPEAKER ID="185" LANGUAGE="EN" NAME="Siim Kallas," AFFILIATION="Αντιπρόεδρος της Επιτροπής">
<SPEAKER ID="186" LANGUAGE="" NAME="Πρόεδρος." AFFILIATION="Γραπτή δήλωση (άρθρο 142 του Κανονισμού)">
<P>
Η ψηφοφορία θα διεξαχθεί την Πέμπτη στις 11.00.
<SPEAKER ID="187" LANGUAGE="EN" NAME="Richard Corbett (PSE )." AFFILIATION="">
<P>
   – Επί σειρά ετών η Ευρωπαϊκή Ένωση εν γένει, και η Ευρωπαϊκή Επιτροπή ειδικότερα, δέχτηκαν έντονη κριτική από τα κράτη μέλη λόγω ελλείψεων στις δημοσιονομικές διαδικασίες. Στην πραγματικότητα οι εθνικές κυβερνήσεις δαπανούν το 80% περίπου των πόρων του κοινοτικού προϋπολογισμού, ενώ οι περισσότερες από τις επικρίσεις του Ελεγκτικού Συνεδρίου αφορούν τις ίδιες και όχι τα ευρωπαϊκά όργανα. Αν και οι ελλείψεις στα κράτη μέλη σχετίζονται κυρίως με καθυστερήσεις, ανεπαρκή τεκμηρίωση και παρόμοια προβλήματα και όχι με περιπτώσεις απάτης, η συνολική εντύπωση που δημιουργείται είναι αρνητική, ενώ στην πράξη βλάπτει περισσότερο την ΕΕ παρά τα κράτη μέλη.
<SPEAKER ID="188" LANGUAGE="EN" NAME="Alyn Smith (Verts/ALE )." AFFILIATION="">
<SPEAKER ID="189" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0106/2006) του κ. Wolf Klinz, εξ ονόματος της Επιτροπής Οικονομικών και Νομισματικών Θεμάτων, σχετικά με τη διαχείριση περιουσιακών στοιχείων (2006/2037(INI)). 
<SPEAKER ID="190" LANGUAGE="DE" NAME="Wolf Klinz (ALDE )," AFFILIATION="εισηγητής">
<P>
   Κύριε Πρόεδρε, κυρίες και κύριοι, μετά από χρόνια εξέτασης του τομέα της διαχείρισης περιουσιακών στοιχείων, η Επιτροπή παρουσίασε τον Αύγουστο του 2005 μία Πράσινη Βίβλο και ζήτησε να σχολιαστεί. Έλαβε συνολικά περίπου 121 απαντήσεις, πράγμα που δείχνει ξεκάθαρα πόσο σημαντικός είναι ο τομέας αυτός, επειδή εμφανίζει άνθηση. Σήμερα, οι οργανισμοί συλλογικών επενδύσεων σε κινητές αξίες (ΟΣΕΚΑ) αποτελούν εμπορικό σήμα, κι όχι μόνο στην Ευρώπη: συναλλαγές γίνονται και στη Σιγκαπούρη, την Ταϊβάν και το Χονγκ Κονγκ, και σύντομα θα γίνονται και στη Νότια Αμερική.
<P>
Μόνο στην Ευρωπαϊκή Ένωση, η συνολική αξία των επενδύσεων του τομέα ανήλθε πέρυσι σε πάνω από 4 600 δισ. ευρώ, δηλαδή περίπου 900 δισ. ευρώ περισσότερα από το 2004. Η Επιτροπή Οικονομικών και Νομισματικών Θεμάτων του Σώματος αποφάσισε να αντιδράσει στην Πράσινη Βίβλο της Επιτροπής με την εκπόνηση έκθεσης πρωτοβουλίας. Ως εισηγητής είχα πάντα στον νου μου ορισμένους στόχους: μια λειτουργική εσωτερική αγορά για τους ΟΣΕΚΑ, ένα ελκυστικό και ασφαλές φάσμα προϊόντων για τους επενδυτές, ιδίως για τους μικροεπενδυτές, και μία αποτελεσματική βιομηχανία διαχείρισης περιουσιακών στοιχείων που δεν θα χρειαζόταν να φοβάται τον αυξανόμενο παγκόσμιο ανταγωνισμό. Μολονότι τώρα υπάρχει η εσωτερική αγορά, δεν λειτουργεί ακόμα σωστά κι έτσι ο καταναλωτής δεν έχει την καλύτερη δυνατή πρόσβαση σε συγκρίσιμα προϊόντα και η βιομηχανία δεν μπορεί να επωφεληθεί από τις οικονομίες κλίμακας που προσφέρει μία μεγάλη ενιαία αγορά.
<P>
Πρέπει να αναθεωρηθούν πέντε τομείς: πρώτον, η επιλογή των επενδύσεων, την οποία οι εθνικές εποπτικές αρχές ερμηνεύουν με διαφορετικούς τρόπους, πράγμα που μπορεί να έχει ως αποτέλεσμα να εγκρίνεται ένα αμοιβαίο κεφάλαιο σε μία χώρα, αλλά να μην εγκρίνεται σε μία άλλη. Η ανάπτυξη του προϊόντος κοστίζει και αν δεν μπορεί να διατεθεί σε ολόκληρη την Ευρώπη, αλλά μόνο σε συγκεκριμένες χώρες, αυτό αποτελεί σημαντικό μειονέκτημα ως προς το κόστος. Επομένως, ένας στόχος πρέπει να είναι να δοθεί ένας ακριβής ορισμός των επιλέξιμων στοιχείων ενεργητικού που θα εφαρμόζεται σε ολόκληρη την Ευρώπη. Συμφωνώ με την Ευρωπαϊκή Επιτροπή Ρυθμιστικών Αρχών των Αγορών Κινητών Αξιών (ΕΕΡΑΑΚΑ) ότι θα πρέπει να είναι σε κάποιο μέτρο δυνατόν να συμπεριληφθούν στις επιλέξιμες επενδύσεις και οι εισηγμένες επιχειρήσεις επενδύσεων σε ακίνητα, οι επονομαζόμενες REIT (Real Estate Investment Trust), τα ιδιωτικά επενδυτικά κεφάλαια και τα πιστοποιητικά. Θεωρώ επίσης ότι αξίζει τον κόπο να εξεταστεί η περίπτωση να συμπεριληφθούν τα αμοιβαία κεφάλαια που επενδύουν σε αμοιβαία κεφάλαια υψηλού κινδύνου.
<P>
Δεύτερον, υπάρχει η επονομαζόμενη διαδικασία κοινοποίησης. Το θέμα είναι ότι η διαδικασία αίτησης για έγκριση σε ένα κράτος μέλος περιγράφεται ως διαδικασία καταχώρησης, αλλά στην πράξη έχει υποβαθμιστεί σε μια διαδικασία αδειοδότησης. Οι εποπτικές αρχές δεν εφαρμόζουν ενιαίες προδιαγραφές και δεν υπάρχει επαρκής επικοινωνία μεταξύ τους, πράγμα που οδηγεί σε ανασφάλεια, χάσιμο χρόνου και περιττά επιπλέον έξοδα για τη βιομηχανία, ενώ η σωστή λύση σε μία αυθεντική εσωτερική αγορά θα ήταν μία διαδικασία «regulator to regulator».
<P>
Τρίτον, υπάρχει το θέμα της απλοποίησης του ενημερωτικού δελτίου. Η σύσταση της Επιτροπής εφαρμόστηκε εδώ με διαφορετικό τρόπο στις διάφορες χώρες και έτσι σήμερα τα απλοποιημένα ενημερωτικά δελτία είναι, ανάλογα με το εκάστοτε κράτος μέλος, είτε μικρά φυλλάδια είτε τεράστιοι τόμοι και περιέχουν διαφορετικές πληροφορίες, οι περισσότερες από τις οποίες είναι εντελώς ακατανόητες για τον καταναλωτή. Αυτό που χρειάζεται, είναι να δημιουργηθεί το συντομότερο δυνατόν ένα απλό και εναρμονισμένο ενημερωτικό δελτίο 2-3 σελίδων και να καθιερωθεί υποχρεωτικά σε ολόκληρη την Ευρώπη. Η βιομηχανία θα επωφεληθεί επίσης από την υποχρέωση να δίνει τις ίδιες πληροφορίες σε κάθε χώρα – φυσικά, στη γλώσσα της εκάστοτε χώρας.
<P>
Είμαι βαθύτατα πεπεισμένος ότι διορθωτικά μέτρα σε αυτούς τους πέντε τομείς θα συμβάλουν σχετικά γρήγορα στο να λειτουργήσει η εσωτερική αγορά. Επίσης, θετικό αποτέλεσμα θα έχει η πρωτοβουλία της ίδιας της βιομηχανίας και ο καλύτερος συντονισμός των ενδιαφερομένων, ιδίως των εποπτικών αρχών. Στους τροποποιημένους τομείς της οδηγίας θα πρέπει να εφαρμόζεται η αρχή Lamfalussy προκειμένου να επιτευχθεί ευελιξία και να διευκολυνθεί η προσαρμογή σε ραγδαία μεταβαλλόμενες αγορές.
<P>
Για ένα αρκετά σημαντικό διάστημα, η Επιτροπή εξέτασε αν η οδηγία μπορεί να προσαρμοστεί στις αλλαγές της αγοράς με επιμέρους μέτρα ή αν είναι αναγκαίο να εγκριθεί μια εντελώς καινούργια οδηγία. Το συμπέρασμα στο οποίο κατέληξα ως εισηγητής είναι ότι η εκπόνηση μιας εντελώς καινούργιας εκδοχής της οδηγίας για την οριζόντια διαχείριση περιουσιακών στοιχείων με πλήρη δυνατότητα εφαρμογής της διαδικασίας Lamfalussy θα ήταν ένα μεγάλο έργο που θα απαιτούσε εργασία πολλών ετών και ότι ένα τέτοιο χάσιμο χρόνου είναι κάτι που δεν μας συμφέρει και δεν πρέπει να το επιχειρήσουμε.
<P>
Αυτό το συζήτησε η Επιτροπή Οικονομικών και Νομισματικών Θεμάτων σε τρεις περιπτώσεις, η μία από τις οποίες ήταν μάλιστα στο πλαίσιο μίας εκτεταμένης ανταλλαγής απόψεων. Οι πολυάριθμες τροπολογίες –που έφθαναν περίπου τις 150– μειώθηκαν χάρη σε μια σειρά συμβιβαστικών τροπολογιών και η Επιτροπή Οικονομικών και Νομισματικών Θεμάτων ενέκρινε ολόκληρη την έκθεση με μόνο μία αρνητική ψήφο.
<P>
Τώρα η Σοσιαλιστική Ομάδα στο Ευρωπαϊκό Κοινοβούλιο με την υποβολή της τροπολογίας της αριθ. 6 θέτει σε κίνδυνο τον συμβιβασμό που επιτύχαμε. Κατά τη γνώμη μου, μια τέτοια ενέργεια στερεί από την έκθεση πρωτοβουλίας μας το νόημά της και δίνει την εντύπωση ότι το Σώμα είναι ακόμα και μετά από μακρές συζητήσεις ανίκανο για μια εποικοδομητική συνεισφορά. Σήμερα δεν αρχίζουμε από το μηδέν. Οι ΟΣΕΚΑ είναι ονομασία προϊόντος –ασφαλώς με περιθώρια βελτίωσης– αλλά ο κλάδος είναι ισχυρός και έχει περίπου 450 εκατομμύρια δυνητικούς καταναλωτές και αναρίθμητους εργαζομένους. Οι άνθρωποι αυτοί είναι πολίτες και εμείς εδώ στο Σώμα έχουμε υποχρεώσεις απέναντί τους. Ως εκ τούτου, προτείνω να καταψηφιστούν οι τροπολογίες της Ομάδας του ΕΣΚ και ιδίως η τροπολογία 6. Αν παρ’ ελπίδα τύχει της υποστήριξης της πλειοψηφίας, τότε συνιστούμε στην Ολομέλεια να απορρίψει την έκθεση. 
<SPEAKER ID="191" LANGUAGE="EN" NAME="Neelie Kroes," AFFILIATION="Μέλος της Επιτροπής">
<SPEAKER ID="192" LANGUAGE="FR" NAME="Astrid Lulling," AFFILIATION="εξ ονόματος της Ομάδας PPE-DE">
<P>
Η ευρωπαϊκή νομοθεσία για τους οργανισμούς συλλογικών επενδύσεων, η οποία ισχύει εδώ και 20 χρόνια, απέδειξε τη χρησιμότητά της. Διαθέτουμε μια ένδειξη προϊόντος η οποία αναγνωρίζεται τόσο σε ευρωπαϊκό όσο και σε παγκόσμιο επίπεδο και καθήκον μας είναι πάνω απ’ όλα να διασφαλίσουμε την εφαρμογή της. Επιπλέον, τα περισσότερα προβλήματα δεν τα προκαλεί τόσο το ισχύον νομοθετικό πλαίσιο, όσο οι διαφορές μεταξύ των κρατών μελών ως προς την ερμηνεία και την εφαρμογή των οδηγιών. Λαμβάνοντας υπόψη ότι η Επιτροπή γνωρίζει καλά πού εντοπίζεται το πρόβλημα, εκπλήσσομαι που δεν έκανε χρήση των αρμοδιοτήτων της ώστε να διασφαλίσει την ορθή μεταφορά της νομοθεσίας, τουλάχιστον στις περιπτώσεις στις οποίες η αποτελεσματική λειτουργία του τομέα παρεμποδίζεται λόγω άστοχου προστατευτισμού. Σωστά αναγνωρίσατε, κυρία Επίτροπε, ότι το θέμα αφορά την Επιτροπή. Ζητώ λοιπόν επίσης από τις ρυθμιστικές αρχές που συνεδριάζουν στην Ευρωπαϊκή Επιτροπή Ρυθμιστικών Αρχών των Αγορών Κινητών Αξιών να δράσουν αμέσως σύμφωνα με τις οδηγίες του 2001 και να μην περιμένουν την αλλαγή της νομοθεσίας.
<SPEAKER ID="193" LANGUAGE="FR" NAME="Pervenche Berès," AFFILIATION="εξ ονόματος της Ομάδας PSE">
<SPEAKER ID="194" LANGUAGE="LT" NAME="Margarita Starkevičiūtė," AFFILIATION="εξ ονόματος της Ομάδας ALDE.">
<SPEAKER ID="195" LANGUAGE="EN" NAME="Piia-Noora Kauppi (PPE-DE )." AFFILIATION="">
<P>
   – Κύριε Πρόεδρε, βρισκόμαστε αντιμέτωποι με μια διπλή πρόκληση. Καταρχάς, πρέπει να προσπαθήσουμε να δημιουργήσουμε μια γνήσια ενιαία αγορά επενδυτικών προϊόντων. Δεύτερον, πρέπει να καταστήσουμε τον ευρωπαϊκό τομέα αμοιβαίων κεφαλαίων πιο ανταγωνιστικό διεθνώς. Για τον σκοπό αυτόν, στην έκθεση του κ. Klinz περιλαμβάνονται πολύ χρήσιμες συστάσεις.
<P>
Υποστηρίζω θερμά τη γραμμή που προτείνεται στην έκθεση του κ. Klinz υπέρ της ενίσχυσης των πρωτοβουλιών του τομέα για τη δημιουργία ενός λειτουργικού και συνεκτικού ευρωπαϊκού προτύπου διαχείρισης κεφαλαίων, υποστηριζόμενου από τη σύγκλιση των ρυθμιστικών αρχών όταν αυτό είναι αναγκαίο. Η χρησιμοποίηση υφιστάμενων αρμοδιοτήτων στο πλαίσιο της κοινοτικής πολιτικής ανταγωνισμού, αντί της θέσπισης νέου ρυθμιστικού πλαισίου, προσφέρει ενδεχομένως έναν καλύτερο τρόπο ελέγχου του περιβάλλοντος της αγοράς, το οποίο πάσχει επί του παρόντος εξαιτίας των διαφορετικών ερμηνειών βασικών διατάξεων της οδηγίας για τους ΟΣΕΚΑ από τα κράτη μέλη.
<SPEAKER ID="196" LANGUAGE="DE" NAME="Harald Ettl (PSE ). –" AFFILIATION="">
<P>
Μολονότι η έκθεση Klinz καταγράφει με εξαιρετικό τρόπο ποια είναι αυτά και δίνει μια καλή γενική εικόνα των διαφόρων μορφών επιχειρήσεων και προϊόντων που οι διαχειριστές περιουσιακών στοιχείων και οι εταιρίες τους προσφέρουν και πωλούν σε ένα όλο και πιο ευρύ φάσμα πελατών, αυτό που συμβαίνει είναι ότι η έλλειψη κανόνων για την εποπτεία και τη διαφάνεια στον τομέα αυτόν ενθαρρύνει τις ύποπτες πρακτικές. Εγώ θεωρώ και τα αμοιβαία κεφάλαια που επενδύουν σε αμοιβαία κεφάλαια υψηλού κινδύνου αμφισβητήσιμα ως τυπικές μορφές αμοιβαίων κεφαλαίων μέχρις ότου όλες οι ευρωπαϊκές εποπτικές αρχές συμφωνήσουν σχετικά με κανόνες για τον περιορισμό των κινδύνων που ενέχουν. Κατά τη γνώμη μου, επειδή τα αμοιβαία κεφάλαια που διαχειρίζονται άλλα αμοιβαία κεφάλαια (Funds of Funds) και τα αμοιβαία κεφάλαια υψηλού κινδύνου προκαλούν εξ ορισμού κινδύνους, πρέπει να επιτρέπονται υπό τον όρο ότι οι κίνδυνοι θα περιορίζονται από μία εποπτεία συντονισμένη σε επίπεδο ΕΕ. Η προγραμματισμένη θέσπιση ενός πανευρωπαϊκού διαβατηρίου για τις εταιρίες διαχείρισης περιουσιακών στοιχείων και ενός ευρωπαϊκού διαβατηρίου για τις εταιρίες κινητών αξιών θα οδηγήσουν σε μεγαλύτερο ανταγωνισμό στις διασυνοριακές επιχειρηματικές δραστηριότητες και έτσι, φυσικά, θα γίνει ακόμα πιο σημαντική η προστασία των καταναλωτών και επενδυτών της διαχείρισης περιουσιακών στοιχείων.
<P>
Με αυτήν την αφορμή θα ήθελα να επισημάνω ένα άλλο θέμα στον κ. Klinz, ο οποίος γνωρίζω ότι υπό άλλες συνθήκες έχει φανεί πολύ πιο δεκτικός σε διάλογο, αλλά απέρριψε κατηγορηματικά την τροπολογία της Σοσιαλιστικής Ομάδας στο Ευρωπαϊκό Κοινοβούλιο που αφορούσε την επιτροπολογία. Αν σκεφτόμασταν με μακροπρόθεσμη προοπτική, αυτό θα ήταν ένα θέμα στο οποίο θα έπρεπε να είχαμε από τώρα μεγαλύτερη ταύτιση. Ίσως να έπρεπε να το συζητήσουμε λίγο περισσότερο, γιατί τελικά έχουμε χρόνο μέχρι αύριο για να το κάνουμε. Όμως είναι κρίμα, γιατί η ΕΕ είναι η μεγαλύτερη παγκοσμίως μεμονωμένη πηγή νομοθεσίας για τα χρηματοπιστωτικά μέσα και θα μπορούσε να διαδραματίσει ηγετικό ρόλο ή τουλάχιστον να φροντίσει για ίσους όρους ανταγωνισμού στον Ευρωπαϊκό Οικονομικό Χώρο – κι εδώ, λίγο περισσότερα πράγματα θα αποτελούσαν βελτίωση. Άλλωστε, δεν πρέπει να χαράζουμε πολιτικές μόνο για τους ευκατάστατους. Οι υπόλοιποι έχουν επίσης σημασία και έτσι πρέπει να είμαστε ευέλικτοι. 
<SPEAKER ID="197" LANGUAGE="EN" NAME="Neelie Kroes," AFFILIATION="Μέλος της Επιτροπής">
<P>
Για να θίξω ένα ζήτημα που ανέφερε η κ. Lulling, ισχύει ήδη σχετικό νομοθετικό πλαίσιο και θα μεριμνήσουμε για την ορθή εφαρμογή του. Πρέπει να το χρησιμοποιήσουμε ως βάση αντί να ανατρέψουμε πλήρως τους ισχύοντες κανόνες. Αυτό δεν σημαίνει ότι συμβιβαζόμαστε με μια δεύτερη επιλογή. Μπορούμε να επιτύχουμε πολλά μέσω εστιασμένων και διαβαθμισμένων προσαρμογών της υφιστάμενης νομοθεσίας.
<SPEAKER ID="198" LANGUAGE="" NAME="Πρόεδρος." AFFILIATION="">
<P>
Η ψηφοφορία θα διεξαχθεί την Πέμπτη στις 11.00. 
<SPEAKER ID="199" LANGUAGE="" NAME="Πρόεδρος." AFFILIATION="">
<P>
   Η ημερήσια διάταξη προβλέπει τη συζήτηση της έκθεσης (A6-0073/2006) της κ. Sophia in't Veld, εξ ονόματος της Επιτροπής Οικονομικών και Νομισματικών Θεμάτων, σχετικά με τις τομεακές πτυχές του σχεδίου δράσης για τις κρατικές ενισχύσεις: ενισχύσεις για την καινοτομία (2006/2044(INI)). 
<SPEAKER ID="200" LANGUAGE="NL" NAME="Sophia in 't Veld (ALDE )," AFFILIATION="εισηγήτρια.">
<P>
Εξάλλου, δεν τίθεται θέμα στρέβλωσης της αγοράς από τις κρατικές ενισχύσεις σε τέτοιον βαθμό ώστε να εμποδίσουν τις εξελίξεις στον τομέα της καινοτομίας και γι’ αυτό η προτεινόμενη δοκιμασία εξισορρόπησης στο έγγραφό σας εκτιμώ ότι αποτελεί καλό μέσο και η έμφαση στην εκτίμηση των αποτελεσμάτων προηγούμενων ενισχύσεων είναι σύμφωνη με τη θέση του Κοινοβουλίου, η οποία εγκρίθηκε επίσης στην έκθεση του κ. Hökmark.
<P>
Με ενδιαφέρει μάλιστα ιδιαίτερα να μάθω ποια είναι η θέση της Επιτροπής για τη διάθεση κρατικών ενισχύσεων σε περιπτώσεις όπου υπάρχει σαφής ανάγκη για διαρθρωτικές μεταρρυθμίσεις, αλλά τα κράτη μέλη απλώς δεν τα καταφέρνουν σε αυτόν τον τομέα. Θα ήθελα, σε αυτό το σημείο, να κάνω έναν παραλληλισμό με μια πρωτοβουλία που εκτιμώ ότι είναι κάπως παράλογη, δηλαδή το ταμείο παγκοσμιοποίησης. Αν δεν καταφέρουμε να κάνουμε την Ευρωπαϊκή Ένωση ανταγωνιστική, δεν θα πρέπει να καταφύγουμε σε προσωρινά μέτρα. Επίσης, ένα ενδιαφέρον παράδειγμα σε αυτό το πλαίσιο είναι το γεγονός ότι σήμερα η κυβέρνηση ενός από τα μεγάλα κράτη μέλη ανακοίνωσε μια νέα ένεση 600 εκατ. ευρώ για την καινοτομία –γεγονός πολύ θετικό από μόνο του– αλλά αυτό συνέβη την ίδια ακριβώς ημέρα που ο ΟΟΣΑ εξέδωσε μια επικριτική έκθεση για τα αποτελέσματα του προηγούμενου προγράμματος κρατικών ενισχύσεων του ίδιου αυτού κράτους μέλους. Η έκθεση αποτελεί βεβαίως ένα πολύ ενδιαφέρον ανάγνωσμα.
<P>
Οι μεγάλες επιχειρήσεις αποτελούν άλλο ένα δυνητικό θέμα συζήτησης και, αν και διαπιστώνω ότι υπάρχουν διαφόρων ειδών προληπτικά μέτρα που μας εμποδίζουν να επιδοτήσουμε τις μεμονωμένες μεγάλες επιχειρήσεις, μπορώ να βρω έναν μικρό λόγο ανησυχίας. Παρατήρησα στις προτάσεις ότι οι μεγάλες επιχειρήσεις δικαιούνται έναν επανεφοδιασμό, μια πριμοδότηση 15% κρατικής ενίσχυσης αν δύο ή περισσότερες επιχειρήσεις ενώσουν τις δυνάμεις τους διασυνοριακά. Μπορεί αυτό να σημαίνει –και αυτή είναι η τελική παρατήρησή μου– ότι θα επιδοτούμε τις πολυεθνικές; Δεν μπορεί να είναι αυτή η πρόθεση, αλλά, καθώς έχω ήδη εξαντλήσει τον χρόνο μου, θα πρέπει να σταματήσω εδώ. 
<SPEAKER ID="201" LANGUAGE="EN" NAME="Neelie Kroes," AFFILIATION="Μέλος της Επιτροπής">
<P>
   . – Κύριε Πρόεδρε, με ιδιαίτερη χαρά προσέρχομαι απόψε στη συζήτηση της έκθεσης της κ. in ’t Veld σχετικά με την ανακοίνωση όσον αφορά τις κρατικές ενισχύσεις για την καινοτομία. Στην έκθεση παρουσιάζεται η πολύ ενδιαφέρουσα και εποικοδομητική άποψη του Κοινοβουλίου σχετικά με το σχέδιο δράσης για τις κρατικές ενισχύσεις. Εκτιμώ ιδιαιτέρως το ενδιαφέρον και τη συμμετοχή των βουλευτών του ΕΚ στη διαδικασία μεταρρύθμισης των κανόνων που διέπουν τις κρατικές ενισχύσεις. Όπως γνωρίζετε, είναι αναγκαίο να διαθέτουμε τους ενδεδειγμένους κανόνες προκειμένου να βοηθήσουμε τα κράτη μέλη να χρησιμοποιήσουν το μέσο των κρατικών ενισχύσεων κατά τρόπο εστιασμένο και συνετό για την επίτευξη των κοινών στόχων μας όσον αφορά την ανάπτυξη και την απασχόληση.
<P>
Όλες και όλοι γνωρίζετε το περιεχόμενο των προτάσεων της Επιτροπής σχετικά με την καινοτομία. Τονίζουμε –όπως ορθώς επεσήμανε η κ. in ’t Veld– ότι οι κρατικές ενισχύσεις είναι ένα μόνο από τα διάφορα μέσα πολιτικής που έχουμε στη διάθεσή μας για την προαγωγή της καινοτομίας στην οικονομία μας. Συμφωνώ απολύτως με την κ. in ’t Veld όσον αφορά την κεντρική σημασία των διαρθρωτικών μεταρρυθμίσεων. Οι κρατικές ενισχύσεις μπορούν να συμβάλουν στην προσπάθεια, αλλά σε καμία περίπτωση δεν είναι το μόνο διαθέσιμο μέσο – απεναντίας μάλιστα. Επικεντρώνουμε την προσοχή μας σε συγκεκριμένα μέτρα, και όχι σε κάποιον γενικό ορισμό της καινοτομίας. Σύμφωνα με τα όσα ανέφερε η κ. in ’t Veld, προτείνουμε μέτρα για την υποστήριξη της ανάληψης κινδύνων και του πειραματισμού, καθώς και για τη δημιουργία επιχειρηματικού περιβάλλοντος που θα προάγει την καινοτομία. Παρεμπιπτόντως, προτεραιότητα δίνεται στις ΜΜΕ και την τεχνολογική καινοτομία, αλλά και πάλι όχι αποκλειστικά.
<P>
Κυρία in ’t Veld, η έκθεσή σας χαρακτηρίζεται από ισορροπία και υψηλή ποιότητα. Συγχαίρω και εσάς προσωπικά και την αρμόδια κοινοβουλευτική επιτροπή για την εκπόνησή της. Επιπλέον, η έκθεση παρουσιάζεται την κατάλληλη στιγμή. Οι υπηρεσίες μου μόλις απέστειλαν στα κράτη μέλη ένα πρώτο έγγραφο εργασίας σχετικά με τους νέους κανόνες. Οι απόψεις που εξέφρασε η εισηγήτρια ήταν σαφείς. Εντούτοις, το θέμα έχει προϊστορία.
<SPEAKER ID="202" LANGUAGE="NL" NAME="Corien Wortmann-Kool," AFFILIATION="εξ ονόματος της Ομάδας PPE-DE">
<P>
Αυτή η έκθεση της κ. in’t Veldcan μπορεί να υπολογίζει στην ομόφωνη υποστήριξη της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών και εγώ ευχαριστώ την εισηγήτρια για την εμπεριστατωμένη της έκθεση και για την καλή συνεργασία. Η έκθεση διατυπώνει με σαφήνεια τις βασικές αρχές που διέπουν τη χορήγηση ενισχύσεων για την καινοτομία και καθορίζει τις ομάδες στις οποίες θα πρέπει να χορηγούνται αυτές οι ενισχύσεις.
<P>
Κυρία Επίτροπε, είναι γνωστό ότι πάντα λαμβάνετε πολύ σοβαρά υπόψη τη γνώμη αυτού του Σώματος. Γι’ αυτό, παρά τη δήλωσή σας, συμμεριζόμενη την άποψη της κ. in’t Veld, απογοητεύτηκα από την υποβολή του προκαταρκτικού πλαισίου της Επιτροπής ήδη από την προηγούμενη εβδομάδα. Μπορεί αυτό να συνέβη για τους σκοπούς του άτυπου Συμβουλίου, αλλά θα ήταν πρέπον να αναβάλετε αυτή τη διαβούλευση προκειμένου να λάβετε υπόψη τη γνώμη του Κοινοβουλίου, κάτι που θα οδηγούσε σε μια καθυστέρηση μόλις λίγων εβδομάδων.
<SPEAKER ID="203" LANGUAGE="PT" NAME="Elisa Ferreira," AFFILIATION="εξ ονόματος της Ομάδας PSE">
<P>
Η ανά χείρας έκθεση είναι το αποτέλεσμα συνδιαλλαγής και εποικοδομητικής διαπραγμάτευσης σε επίπεδο Κοινοβουλίου. Ως σκιώδης εισηγήτρια για την Σοσιαλιστική Ομάδα στο Ευρωπαϊκό Κοινοβούλιο, θέλω να εκφράσω την ευγνωμοσύνη μου για την ειλικρίνεια που επέδειξαν οι βουλευτές που συμμετείχαν στην προσπάθεια, συμπεριλαμβανομένων ατόμων από την Ομάδα μου και άλλων, και θα ήθελα να συγχαρώ την κ. in 't Veld για την έκθεσή της.
<SPEAKER ID="204" LANGUAGE="EN" NAME="Marian Harkin," AFFILIATION="εξ ονόματος της Ομάδας ALDE">
<P>
Ειδικότερα, συμφωνώ με το αίτημα της εισηγήτριας να λάβει υπόψη η Επιτροπή τις κρατικές ενισχύσεις που χορηγούνται από τους διεθνείς ανταγωνιστές της ΕΕ. Συμφωνώ επίσης με την τροπολογία 9, η οποία κινείται προς την ίδια κατεύθυνση.
<P>
Υποστηρίζω θερμά την πρόταση να εντείνει η ΕΕ τις προσπάθειές της ώστε να επιτύχει τον στόχο της χρησιμοποίησης του 3% του ΑΕγχΠ για επενδύσεις στην έρευνα και την ανάπτυξη. Θέλω μάλιστα να εκφράσω την απογοήτευσή μου για το γεγονός ότι η χώρα μου, η Ιρλανδία, έχει θέσει πολύ χαμηλότερο στόχο.
<SPEAKER ID="205" LANGUAGE="EN" NAME="John Whittaker," AFFILIATION="εξ ονόματος της Ομάδας IND/DEM">
<SPEAKER ID="206" LANGUAGE="EN" NAME="Gunnar Hökmark (PPE-DE )." AFFILIATION="">
<SPEAKER ID="207" LANGUAGE="ES" NAME="Antolín Sánchez Presedo (PSE ). –" AFFILIATION="">
<SPEAKER ID="208" LANGUAGE="SK" NAME="Zita Pleštinská (PPE-DE )." AFFILIATION="">
<P>
   – Κυρίες και κύριοι, περιμένω με ανυπομονησία τις συζητήσεις μας ακόμα και σε τόσο προχωρημένη ώρα, καθώς οι ΜΜΕ είναι το βασικό στήριγμα ολόκληρης της ευρωπαϊκής οικονομίας και χρήζουν της προσοχής μας. Αποτελούν εγγύηση καινοτομίας, είναι ευέλικτες και αντιστοιχούν στα δύο τρίτα του συνόλου της απασχόλησης. Κάθε μεγάλη επιχείρηση ξεκίνησε ως μικρή – η Volkswagen, η Microsoft ή η Google, για να αναφέρω κάποιες ενδεικτικά.
<P>
Επεσήμανα νωρίτερα, την ώρα της έκθεση της Edit Herzog σχετικά με τις επιπτώσεις της παγκοσμιοποίησης στην εσωτερική αγορά, την ανάγκη να δημιουργηθεί ένα υγιές περιβάλλον για τις ΜΜΕ παρέχοντάς τους πρόσβαση σε χρηματοπιστωτικά κεφάλαια και κεφάλαια επιχειρηματικού κινδύνου, ειδικά στα πρώιμα στάδια της ανάπτυξής τους. Θα ήθελα να ευχαριστήσω την εισηγήτρια κ. in 't Veld που επέστησε την προσοχή στην πρόσθετη χρήση κεφαλαίων επιχειρηματικού κινδύνου ως εξωτερική μακροπρόθεσμη πηγή χρηματοδότησης για τις εταιρείες. Η πρόσβαση σε κεφάλαια επιχειρηματικού κινδύνου είναι σημαντική για την υποστήριξη της καινοτομίας. Για να επιτευχθεί αυτό, απαιτείται κρατική ενίσχυση, η οποία ως πρόσθετο μέσο πρέπει να είναι έγκαιρη, διαφανής και στοχοθετημένη. Με αυτόν τον τρόπο μπορούμε να βελτιώσουμε την ανταγωνιστικότητα των εθνικών οικονομιών μας και της ευρωπαϊκής ενιαίας αγοράς συνολικά.
<SPEAKER ID="209" LANGUAGE="ES" NAME="Cristóbal Montoro Romero (PPE-DE ). –" AFFILIATION="">
<SPEAKER ID="210" LANGUAGE="EN" NAME="David Casa (PPE-DE )." AFFILIATION="">
<SPEAKER ID="211" LANGUAGE="DE" NAME="Paul Rübig (PPE-DE ). –" AFFILIATION="«Think global, act local»">
<P>
   Κύριε Πρόεδρε, κυρία Επίτροπε, κυρίες και κύριοι, , σύμφωνα με τη γνωστή ρήση, και μάθαμε ότι το Διαδίκτυο, το eBay, οι πληρωμές με κάρτα Visa και το DHL έδωσαν τη δυνατότητα για συναλλαγές σε παγκόσμιο επίπεδο. Σήμερα έχουν πρόσβαση σε όλα αυτά όλοι όσοι ενδιαφέρονται να τα χρησιμοποιήσουν κι έτσι είναι πολύ καλό να εξετάσουμε πώς μπορούν οι άνθρωποι να συμμετάσχουν στον κόσμο των επιχειρήσεων και πώς μπορούμε να τους υποστηρίξουμε. Στα αρχικά στάδια, οι κίνδυνοι είναι εξαιρετικά μεγάλοι και αφού το κράτος συμμετέχει αργότερα μέσω των φόρων στα κέρδη μίας επιχείρησης, μπορεί επίσης να μοιραστεί και τους κινδύνους που παρουσιάζονται στην αρχική φάση.
<SPEAKER ID="212" LANGUAGE="EN" NAME="Neelie Kroes," AFFILIATION="Μέλος της Επιτροπής">
<P>
   . – Κύριε Πρόεδρε, παρακολούθησα με ευχαρίστηση τη συζήτηση. Η χορήγηση καλύτερα εστιασμένων κρατικών ενισχύσεων για την καινοτομία είναι πράγματι κεντρική πτυχή του προγράμματός μας για τη μεταρρύθμιση των κρατικών ενισχύσεων. Η Επιτροπή θα καταβάλει κάθε δυνατή προσπάθεια ώστε να βελτιωθούν οι γενικότερες συνθήκες. Ακούμε πολύ προσεκτικά τις απόψεις των ενδιαφερομένων και η έκθεσή σας αποτελεί συμβολή ζωτικής σημασίας. Για να το πω στα ολλανδικά: Gedane zaken nemen geen keer. Τούτου λεχθέντος, την επόμενη φορά θα λάβω υπόψη μου αυτό σας το αίτημα.
<P>
Θέλω να απαντήσω σε ορισμένα θέματα που τέθηκαν στην αποψινή μας συζήτηση. Η κ. in ’t Veld ρώτησε γιατί προτείνουμε την εστίαση στη συνεργασία μεταξύ των επιχειρήσεων και μεταξύ των κρατών μελών. Υπάρχουν δύο βασικοί λόγοι: οφείλουμε να ενθαρρύνουμε αυτή τη συνεργασία καθόσον μειώνει τις στρεβλώσεις του ανταγωνισμού και αυξάνει τα οφέλη για την Κοινότητα. Ο δεύτερος λόγος είναι ότι οφείλουμε επίσης να ενθαρρύνουμε τη βελτίωση της εσωτερικής αγοράς.
<P>
Συμφωνώ απολύτως με τις δηλώσεις του κ. Hökmark. Σε τελευταία ανάλυση, το κλίμα διαμορφώνεται από τον ανταγωνισμό και όχι από τις κρατικές ενισχύσεις. Συνεπώς, αποτελεί ένα μέσο προαγωγής και διαμόρφωσης συνθηκών οι οποίες προσφέρουν σε όλους την ευκαιρία να δραστηριοποιούνται επικερδώς με εκμετάλλευση της καινοτομίας.
<P>
Αναφέρθηκε επίσης η παγκοσμιοποίηση – από τον κ. Casa, την κ. Ferreira και την κ. Harkin. Είναι αλήθεια ότι το σύστημα ελέγχου των κρατικών ενισχύσεων που εφαρμόζουμε είναι μοναδικό στον κόσμο. Το ίδιο ισχύει και για την εσωτερική μας αγορά –το μεγαλύτερο ευρωπαϊκό επίτευγμα– και αυτός είναι ο λόγος που θεσπίσαμε εξαρχής τον έλεγχο των κρατικών ενισχύσεων.
<P>
Έχω ακούσει επανειλημμένα το επιχείρημα ότι οι κανόνες μας όσον αφορά τις κρατικές ενισχύσεις ενδέχεται να μειώσουν τις επενδύσεις στην Ευρώπη καθώς τρίτες χώρες μπορεί να προσφέρουν πιο γενναιόδωρες ενισχύσεις από τα κράτη μέλη. Το επιχείρημα αυτό στηρίζεται σε εσφαλμένες εντυπώσεις. Όπως ανέφεραν η κ. in ’t Veld και ο κ. Casa, υπάρχουν και άλλοι παράγοντες οι οποίοι επηρεάζουν τις εσωτερικές επενδύσεις. Ο ρόλος των κρατικών ενισχύσεων είναι σαφώς δευτερεύων. Στον κατάλογο που περιλαμβάνει τα γενικά και διαρθρωτικά κριτήρια, το γενικό πολιτικό και επιχειρηματικό κλίμα, τη γραφειοκρατία, τις ρυθμίσεις, τη φορολογία, την εγγύτητα στον καταναλωτή, τη διαθεσιμότητα και την κατάρτιση του εργατικού δυναμικού, τη διαθεσιμότητα πόρων και υποδομών, κάπου στο τέλος βρίσκεται ενίοτε και το κίνητρο των κρατικών ενισχύσεων.
<P>
Η κ. Ferreira ανέφερε την περιφερειακή διάσταση και τις πρόσφατες κατευθυντήριες γραμμές σχετικά με τις περιφερειακές ενισχύσεις, οι οποίες αποτελούν ήδη ένα ευέλικτο μέσο αντιμετώπισης των θεμάτων που άπτονται της συνοχής. Ενδέχεται να υπάρξει αντίδραση και σε αυτό το πλαίσιο προσφέρουμε τη δυνατότητα μιας νέας κατηγορίας ενίσχυσης η οποία θα μπορεί να χορηγηθεί για την υποστήριξη της ίδρυσης επιχειρήσεων παράλληλα με τις περιφερειακές επενδυτικές ενισχύσεις.
<P>
Οι επιχειρηματικές ενισχύσεις επιτρέπουν στα κράτη μέλη να προσφέρουν έως 2 εκατ. ευρώ ανά επιχείρηση στις περιοχές του άρθρου 87, παράγραφος 3, και έως 1 εκατ. ευρώ στις περιοχές του άρθρου 87, παράγραφος 3γ. Η περιφερειακή πριμοδότηση για την έρευνα και ανάπτυξη και για την καινοτομία ουσιαστικά θα υπονόμευε τους στόχους μας ως προς τη συνοχή και θα ήταν αντιπαραγωγική. Αν ένα κράτος μέλος χρησιμοποιεί λιγότερο τις επιχειρηματικές ενισχύσεις στις ενισχυόμενες περιφέρειες ευνοώντας τις ενισχύσεις υπέρ της καινοτομίας, ενδέχεται να τεθεί σε κίνδυνο η δημιουργία και ενδυνάμωση της αναγκαίας βιομηχανικής βάσης η οποία αποτελεί προϋπόθεση για την περαιτέρω περιφερειακή ανάπτυξη.
<P>
Η κ. Harkin μίλησε για τους διάφορους τύπους δραστηριότητας στους τομείς της έρευνας και ανάπτυξης και της καινοτομίας στους οποίους θα εστιάζονται οι κρατικές ενισχύσεις. Σας υπενθυμίζω ότι σκοπίμως εστιάσαμε την προσοχή μας περισσότερο στις δυνατότητες παρά στο περιεχόμενο. Ειδικότερα, παρότι μπορούμε να συμβάλουμε στην εστίαση των κρατικών ενισχύσεων σε ορισμένους τομείς κοινού ενδιαφέροντος, εναπόκειται στα ίδια τα κράτη μέλη να αποφασίσουν ποια συγκεκριμένα προγράμματα επιθυμούν να ενισχύσουν, χωρίς να τους τα υπαγορεύει η Επιτροπή.
<P>
Η Επιτροπή θα προσφέρει ξεχωριστή ενημέρωση σχετικά με τις κατευθυντήριες γραμμές για τις ενισχύσεις με σκοπό την προστασία του περιβάλλοντος το προσεχές έτος, οπότε η καινοτομία στο πλαίσιο του προγράμματος EQUAL θα έχει την αμέριστη προσοχή μου.
<P>
Σε τελική ανάλυση, μόνο μέσω της θετικής συνεργασίας και της εφαρμογής μιας ολοκληρωμένης σειράς πολιτικών προαγωγής της καινοτομίας θα μπορέσουμε να αυξήσουμε τις θέσεις απασχόλησης στην Ευρωπαϊκή Ένωση. Σας ευχαριστώ για τη στήριξή σας, σας ευχαριστώ για την ανεκτίμητη συμβολή σας σε αυτή τη διαδικασία, και ευχαριστώ επίσης την κ. in ’t Veld και τη σκιώδη εισηγήτριά της για το έργο τους. 
<SPEAKER ID="213" LANGUAGE="" NAME="Πρόεδρος." AFFILIATION="Γραπτή δήλωση (άρθρο 142 του Κανονισμού)">
<P>
Η ψηφοφορία θα διεξαχθεί την Πέμπτη στις 11.00.
<SPEAKER ID="214" LANGUAGE="EN" NAME="Gábor Harangozó (PSE )." AFFILIATION="">
<SPEAKER ID="215" LANGUAGE="" NAME="" AFFILIATION="(Η συνεδρίαση λήγει στις 24.00)">
