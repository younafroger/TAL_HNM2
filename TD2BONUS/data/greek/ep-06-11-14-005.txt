<CHAPTER ID="005">
Παρουσίαση της ετήσιας έκθεσης του Ελεγκτικού Συνεδρίου - 2005 (συζήτηση) 
<SPEAKER ID="012" NAME="Πρόεδρος">
" ημερήσια διάταξη προβλέπει την ετήσια έκθεση του Ελεγκτικού Συνεδρίου. Καλωσορίζω με χαρά στο Σώμα τον Πρόεδρο του Ελεγκτικού Συνεδρίου κ. Weber.
<SPEAKER ID="013" NAME="Hubert Weber">
Πρόεδρος του Ελεγκτικού Συνεδρίου. (DE) Κυρία Πρόεδρε, κύριε Kallas, αξιότιμοι βουλευτές, κυρίες και κύριοι, αισθάνομαι μεγάλη χαρά διότι μου δίδεται η δυνατότητα να συμμετάσχω σήμερα στη συζήτησή σας στην Ολομέλεια του Ευρωπαϊκού Κοινοβουλίου για την 29η ετήσια έκθεση του Ελεγκτικού Συνεδρίου για το οικονομικό έτος 2005.
<P>
Παρουσίασα την έκθεση αυτήν στην Επιτροπή Ελέγχου των Προϋπολογισμών στις 23 Οκτωβρίου στο Στρασβούργο και στο Συμβούλιο Οικονομικών και Δημοσιονομικών Θεμάτων (ECOFIN) στις 7 Νοεμβρίου στις Βρυξέλλες. Κάθε ετήσια έκθεση του Ελεγκτικού Συνεδρίου αποτελεί την κορύφωση πολύπλοκων και διεξοδικών εργασιών ελέγχου που έχουν διεξαχθεί επί τόπου από τους ελεγκτές τους προηγούμενους δώδεκα μήνες σε όλα τα επίπεδα της διαχείρισης των πόρων της ΕΕ.
<P>
Σύμφωνα με τις αρχές των διεθνών λογιστικών προτύπων και όπως επιβεβαιώνουν εξωτερικοί εμπειρογνώμονες, τα στοιχεία λογιστικού ελέγχου του Ελεγκτικού Συνεδρίου βασίζονται στη διεξοδική εξέταση δειγμάτων πράξεων από τους επιμέρους τομείς του προϋπολογισμού και σε αξιολογήσεις της λειτουργίας των συστημάτων εσωτερικού ελέγχου για τις δαπάνες. Τη βάση για τη δήλωση αξιοπιστίας του Ελεγκτικού Συνεδρίου αποτελούν μόνο σοβαρά τυπικά σφάλματα και σφάλματα με οικονομικές επιπτώσεις, υπερβολικά υψηλές δηλώσεις δαπανών, μη επιλέξιμοι δικαιούχοι και μη επιλέξιμες δαπάνες.
<P>
Ένα από τα πρωταρχικά καθήκοντα του Ελεγκτικού Συνεδρίου, η διεκπεραίωση του οποίου από τη σύσταση του Συνεδρίου και στο εξής επιβάλλεται από τη Συνθήκη, είναι η διεξαγωγή αναλύσεων κόστους-οφέλους, των οποίων τα αποτελέσματα δημοσιεύονται στις ειδικές εκθέσεις του Ελεγκτικού Συνεδρίου. Πέρα από αυτό, οι αξιολογήσεις των συστημάτων εσωτερικού ελέγχου από το Ελεγκτικό Συνέδριο, οι οποίες απαιτούνται για την ετήσια δήλωση αξιοπιστίας, αποτελούν σημαντική βάση αυτές τις αναλύσεις κόστους-οφέλους.
<P>
Επιτρέψτε μου να περάσω τώρα στις σημαντικότερες διαπιστώσεις των ελέγχων του Ελεγκτικού Συνεδρίου για το 2005. Σχετικά με τους τομείς όπου έχουν επιτευχθεί ουσιαστικές βελτιώσεις, το Ελεγκτικό Συνέδριο αναγνωρίζει ότι η Επιτροπή διαχειρίστηκε και υλοποίησε με επιτυχία τη μετάβαση από τη λογιστική σε ταμειακή βάση στη λογιστική σε δεδουλευμένη βάση. Το Ελεγκτικό Συνέδριο καταλήγει στο συμπέρασμα ότι οι ενοποιημένοι ετήσιοι λογαριασμοί για τον γενικό προϋπολογισμό του 2005, συνολικού ύψους 105 δισ. ευρώ, είναι αξιόπιστοι. Ωστόσο, είμαι υποχρεωμένος να διατυπώσω επιφύλαξη εδώ διότι το καθαρό ενεργητικό έχει υπερεκτιμηθεί και οι διαδικασίες διαχωρισμού δεν εφαρμόστηκαν με συνέπεια.
<P>
Το Ελεγκτικό Συνέδριο μπορεί και πάλι να επιβεβαιώσει ανεπιφύλακτα τη νομιμότητα και την κανονικότητα των υποκειμένων πράξεων σχετικά με τα έσοδα, τις αναλήψεις υποχρεώσεων, τις δαπάνες διοικητικής λειτουργίας της ΕΕ και την προενταξιακή στρατηγική, με εξαίρεση το πρόγραμμα SAPARD
<P>
Επιπλέον, μπορεί να διατυπωθεί θετική γνώμη και για το ολοκληρωμένο σύστημα διαχείρισης και ελέγχου (ΟΣΔΕ), που καλύπτει το 56% των δαπανών στο πλαίσιο της Κοινής Γεωργικής Πολιτικής. Όπως και το 2004, το Ελεγκτικό Συνέδριο βεβαιώνει ότι το ΟΣΔΕ, όπου εφαρμόζεται σωστά, συνιστά αποτελεσματικό μέσο αποτροπής του κινδύνου παράτυπων γεωργικών δαπανών. Στην πράξη, αυτό ισχύει για την ΕΕ-15 με εξαίρεση την Ελλάδα, ενώ στα νέα κράτη μέλη της ΕΕ η εφαρμογή του ΟΣΔΕ ναι μεν προχωρεί καλά, αλλά τα συστήματα αυτά δεν είναι ακόμα απόλυτα αποτελεσματικά.
<P>
Όπως δείχνουν τα αναλυτικά στοιχεία λογιστικού ελέγχου του Ελεγκτικού Συνεδρίου, οι υπόλοιποι τομείς δαπανών, που ως προς την αξία τους αποτελούν το κύριο μέρος του κοινοτικού προϋπολογισμού, εξακολουθούν να χαρακτηρίζονται από ουσιαστικά σφάλματα σε σχέση με τη νομιμότητα και την κανονικότητα των υποκειμένων πράξεων. Με άλλα λόγια, το Ελεγκτικό Συνέδριο δεν είναι και πάλι σε θέση να εγκρίνει ανεπιφύλακτα τις δαπάνες της γεωργίας γενικά, των διαρθρωτικών ενεργειών, των εσωτερικών και των εξωτερικών πολιτικών. Ο λόγος είναι οι πολλές παρατυπίες που διαπιστώθηκαν όπως για παράδειγμα υπερβολικά υψηλές δηλώσεις δαπανών, διπλός καταλογισμός εξόδων, μη επιλέξιμοι δικαιούχοι και/ή έργα, δηλώσεις δαπανών που δεν πραγματοποιήθηκαν και παραβίαση των διατάξεων που διέπουν την προκήρυξη δημόσιων διαγωνισμών.
<P>
Οι παρατυπίες αυτές σημειώνονται επειδή οι σημερινοί εσωτερικοί έλεγχοι των κοινοτικών δαπανών είναι ανεπαρκείς. Βάσει της Συνθήκης ΕΚ, η Επιτροπή οφείλει να μεριμνά να υπάρχουν σε όλα τα επίπεδα της διοίκησης της ΕΕ συστήματα εσωτερικού ελέγχου και να λειτουργούν αποτελεσματικά στην πράξη. Το Ελεγκτικό Συνέδριο δεν βρήκε μόνο αποδεικτικά στοιχεία ελλιπών ελέγχων σε σχέση με τις πληρωμές στο πλαίσιο της επιμερισμένης διαχείρισης στη γεωργία και τις διαρθρωτικές ενέργειες, αλλά διαπίστωσε επίσης ότι η Επιτροπή δεν δίνει ιδιαίτερα καλό παράδειγμα στους τομείς των κοινοτικών δαπανών της εσωτερικής και της εξωτερικής πολιτικής, τους οποίους διαχειρίζεται άμεσα. Έτσι, για παράδειγμα, στον τομέα της έρευνας, οι έλεγχοι των δηλώσεων δαπανών μειώθηκαν σημαντικά το 2005 από την Επιτροπή, και μάλιστα μολονότι παραμένει η μεγάλη συχνότητα λαθών και του εγγενούς κινδύνου αυτού του είδους δαπανών.
<P>
" Επιτροπή προβάλλει το επιχείρημα ότι τα σφάλματα που ανακάλυψε και παρουσίασε το Ελεγκτικό Συνέδριο είναι ασήμαντα, επειδή στο πλαίσιο των διαφόρων πολυετών μηχανισμών διόρθωσης, τα σφάλματα και οι παρατυπίες ανακαλύπτονται και διορθώνονται κατά το κλείσιμο των προγραμμάτων.
<P>
" ελεγκτική δραστηριότητα του Ελεγκτικού Συνεδρίου καθιστά σαφές ότι αυτές οι διορθώσεις είναι ανεπαρκείς στην πράξη και δεν έχουν σε όλους τους τομείς ως στόχο τους τελικούς δικαιούχους. Εκτός αυτού, οι διαδικασίες ανάκτησης παρουσιάζουν πολλές ελλείψεις. Έτσι για παράδειγμα στους τομείς της επιμερισμένης διαχείρισης με τα κράτη μέλη, οι διαπιστώσεις του Ελεγκτικού Συνεδρίου ήταν οι εξής: όσον αφορά τις γεωργικές δαπάνες, οι διαδικασίες εκκαθάρισης λογαριασμών παρουσιάζουν μεγάλη καθυστέρηση - το τελευταίο έτος που έκλεισε είναι το 1998. Επιπροσθέτως, τα πρόστιμα που επιβάλλονται μέσω αποφάσεων συμμόρφωσης εξαιτίας ελλείψεων του συστήματος πλήττουν μόνο τις αρχές των κρατών μελών. Εφόσον στις περισσότερες περιπτώσεις δεν γίνεται ανάκτηση από τους τελικούς δικαιούχους των επιπλέον καταβληθέντων ποσών, το βάρος επωμίζονται οι φορολογούμενοι σε εθνικό επίπεδο και όχι οι τελικοί δικαιούχοι που διεκδικούν υπέρογκα ποσά.
<P>
Αναφορικά με τις διαρθρωτικές δράσεις δεν έχουν ακόμα ολοκληρωθεί οι δημοσιονομικές καταστάσεις για τα προγράμματα της περιόδου 1994-1999 και κατά την άποψη του Ελεγκτικού Συνεδρίου, ορισμένα προγράμματα που έκλεισαν, εξακολουθούν να παρουσιάζουν σημαντική συχνότητα σφαλμάτων. Εκτός αυτού, η Επιτροπή έκλεισε ορισμένα προγράμματα χωρίς δημοσιονομική διόρθωση μολονότι υπήρχαν σημαντικές επιφυλάξεις σχετικά με τις βεβαιωθείσες δαπάνες. Αυτό καθιστά σαφή τον κίνδυνο να μην διορθώνονται στην πράξη σφάλματα στις αιτήσεις για ενδιάμεσες πληρωμές.
<P>
Θα ήθελα να υπογραμμίσω ότι το Ελεγκτικό Συνέδριο φυσικά επιδοκιμάζει τις ανακτήσεις προς όφελος του κοινοτικού προϋπολογισμού. Πρέπει ωστόσο να επισημανθεί ότι οι κατ' αποκοπήν δημοσιονομικές διορθώσεις γίνονται στα αδύνατα σημεία των συστημάτων ελέγχου των κρατών μελών και ως εκ τούτου, κατά κανόνα, δεν οδηγούν σε διόρθωση των σφαλμάτων που σχετίζονται με τη νομιμότητα και την κανονικότητα των υποκειμένων πράξεων σε επίπεδο τελικών δικαιούχων.
<P>
Το Ελεγκτικό Συνέδριο θεωρεί ότι αυτές οι αδυναμίες πρέπει να αντιμετωπιστούν με τα ακόλουθα μέτρα: χρειάζεται μα λογική αλυσίδα αποτελεσματικών εσωτερικών ελέγχων που θα βασίζονται σε σαφείς και εύλογες διατάξεις και σε κοινές αρχές και πρότυπα, ενώ θα λαμβάνεται υπόψη η αξιολόγηση κινδύνου όσον αφορά το είδος των πράξεων και τις μορφές της διαχείρισης. Παρόμοια, πρέπει να χρησιμοποιηθούν σε όλους τους τομείς του κοινοτικού προϋπολογισμού αποτελεσματικά συστήματα ανάκτησης και επιβολής κυρώσεων.
<P>
Από την πλευρά του, το Ελεγκτικό Συνέδριο προσπαθεί να εξερευνήσει καλύτερα τομείς κοινού συμφέροντος με τα εθνικά όργανα ελέγχου. Για τη συνεδρίαση της επιτροπής επαφής των προέδρων των ανώτατων οργάνων ελέγχου που θα γίνει τον ερχόμενο μήνα στη Βαρσοβία, το Ελεγκτικό Συνέδριο συνιστά την επέκταση της σημερινής συνεργασίας στην αξιολόγηση των εσωτερικών συστημάτων ελέγχου στα κράτη μέλη.
<P>
" Ευρωπαϊκή Ένωση αντιμετωπίζει νέες προκλήσεις με τους κανόνες λειτουργίας, την ολοκλήρωση και το κλείσιμο των τρεχόντων προγραμμάτων δαπανών στο πλαίσιο των διαρθρωτικών ταμείων και με την έναρξη των προγραμμάτων της περιόδου 2007-2013, καθώς και με την επικείμενη ένταξη δύο νέων κρατών μελών. Επιτρέψτε μου να περιγράψω τελειώνοντας τον τρόπο με τον οποίο θα πρέπει να αντιμετωπίσει αυτές τις προκλήσεις η δημοσιονομική διαχείριση της ΕΕ.
<P>
" Επιτροπή πρέπει να εξασφαλίσει μαζί με τις αρχές των κρατών μελών ότι θα υπάρχουν σε όλα τα επίπεδα της κοινοτικής διοίκησης αποτελεσματικά και αξιόπιστα συστήματα εσωτερικού ελέγχου που θα περιλαμβάνουν αρκετούς ελέγχους, οι οποίοι θα γίνονται κανονικά, θα καταγράφονται σε εκθέσεις και θα παρακολουθούνται. Επίσης, πρέπει να εξασφαλίσει ότι τα εν λόγω συστήματα θα βασίζονται σε απλουστευμένες διατάξεις για τις δαπάνες της ΕΕ.
<P>
Στόχος όλων μας πρέπει να είναι μία Ευρωπαϊκή Ένωση που θα χειρίζεται αποτελεσματικά τον προϋπολογισμό της προς όφελος των πολιτών της. Σας ευχαριστώ για την προσοχή σας.
<SPEAKER ID="014" NAME="Siim Kallas">
Αντιπρόεδρος της Επιτροπής. (ET) Κυρία Πρόεδρε, κύριε Weber, κυρίες και κύριοι βουλευτές, υπέβαλα την αρχική μου θέση σχετικά με την ετήσια έκθεση στην Επιτροπή Ελέγχου των Προϋπολογισμών στις 23 Οκτωβρίου. " επιτροπή στην παρούσα φάση έχει αναλάβει ενεργό δράση παρακολούθησης και διορθώνει τα λάθη που επισημάνθηκαν. Την επομένη της δημοσίευσης της έκθεσης του Ελεγκτικού Συνεδρίου, η Επιτροπή απηύθυνε επιστολή προς τα κράτη μέλη, με την οποία τους ζητούσε να υποβάλουν σχόλια και διευκρινίσεις σχετικά με λάθη τα οποία επισημάνθηκαν στις αντίστοιχες χώρες και να απαλείψουν αυτά τα λάθη.
<P>
Επομένως, θα λάβουμε πλήρως και αμέσως υπόψη τα συμπεράσματα της Επιτροπής Ελέγχου των Προϋπολογισμών. Ωστόσο, όπως και εσείς, η επιτροπή εξέτασε επίσης την πολιτική σημασία της έκθεσης μετά τη δημοσίευσή της. Είναι σαφές ότι η προαναφερόμενη έκθεση δεν αποτελεί ακόμη μια γενική θετική δήλωση αξιοπιστίας.
<P>
Όπως είπε ο κ. Weber, ο Πρόεδρος του Ελεγκτικού Συνεδρίου, το Ελεγκτικό Συνέδριο υποβάλει δήλωση αξιοπιστίας σχετικά με τη "νομιμότητα και κανονικότητα" των δαπανών, των υποχρεώσεων, των δαπανών που απορρέουν από την προενταξιακή στρατηγική, των διοικητικών δαπανών και των δαπανών της κοινής γεωργικής πολιτικής, οι οποίες είναι σκέλος του Ολοκληρωμένου Συστήματος Διαχείρισης και Ελέγχου. Το Ελεγκτικό Συνέδριο δεν υποβάλει, όμως, θετική δήλωση αξιοπιστίας σχετικά με άλλους τομείς, όπως είναι λόγου χάρη τα ερευνητικά προγράμματα και τα διαρθρωτικά ταμεία. Ο κύριος λόγος γι' αυτό είναι ότι το Ελεγκτικό Συνέδριο διαπίστωσε υπερβολικά πολλά λάθη στις δειγματοληπτικές συναλλαγές που ήλεγξε σε αυτούς τους τομείς. Όπως δήλωσε ο κ. Weber, η αιτία αυτών των λαθών είναι απλή αμέλεια ή παράλειψη, ελλιπής γνώση πολύπλοκων κανόνων, κατά πάσα δε πιθανότητα και απάτες που σχετίζονται με τον προϋπολογισμό της ΕΕ.
<P>
Νομίζω ότι η κριτική στον τομέα των ερευνητικών προγραμμάτων, η οποία ασκήθηκε ως αποτέλεσμα του περσινού ελέγχου, είναι δυστυχώς δικαιολογημένη. " μείωση σχεδόν κατά το ήμισυ του αριθμού των ελεγκτών σε αυτόν τον ευαίσθητο τομέα και οι διαδικασίες ανάκτησης που έχουμε πρέπει να γίνουν ταχύτερες και πιο δυναμικές. Είναι γεγονός ότι δεν καταφέραμε να εντοπίσουμε πολλά λάθη, τα οποία διέγνωσε αργότερα το Ελεγκτικό Συνέδριο.
<P>
Πιστεύω ότι και σε αυτόν όπως και σε άλλους τομείς, η ελλιπής γνώση των πολύπλοκων κανόνων αποτελεί τη βασική αιτία λαθών. Ειλικρινά θεωρώ ότι η Επιτροπή έκανε πολύ λίγα πράγματα με πολύ αργό ρυθμό για την απλούστευση και αποσαφήνιση των κανόνων και των κατευθυντήριων γραμμών. Αντιμετωπίζουμε αυτά τα ζητήματα στο Σχέδιο Δράσης και σε προτάσεις για τη νέα προγραμματική περίοδο. Επικροτούμε την αδιάλειπτη προσοχή και τις συμβουλές του Ελεγκτικού Συνεδρίου σχετικά με τους τρόπους βελτίωσης της κατάστασης.
<P>
Θέλω επίσης να θίξω το θέμα της απάτης. Πόση απάτη υπάρχει στην εκτέλεση του προϋπολογισμού της Ευρωπαϊκής Ένωσης; Οι τυχόν υποψίες απάτης θα διερευνηθούν ενδελεχώς από την Ευρωπαϊκή Υπηρεσία Καταπολέμησης της Απάτης (OLAF), όπως αποδεικνύουν οι δύο περιπτώσεις που αναφέρθηκαν από τα ΜΜΕ σε σχέση με το έργο του Τσερνομπίλ και το Γραφείο Υποδομών και Διοικητικής Υποστήριξης στις Βρυξέλλες. Ωστόσο, είναι άραγε ολόκληρος ο προϋπολογισμός της Ευρωπαϊκής Ένωσης "διάτρητος από απάτες", όπως γράφουν κάθε χρόνο μερικοί δημοσιογράφοι;
<P>
Επιτρέψτε μου να παραθέσω ένα απόσπασμα από την έκθεση διαχείρισης και ελέγχου των κεφαλαίων της ΕΕ, την οποία έδωσε εχθές στη δημοσιότητα η Βουλή των Λόρδων του "νωμένου Βασιλείου: "" έκθεση διαπιστώνει ότι μεγάλο τμήμα της κάλυψης από τον Τύπο δείχνει να υπάρχει διάχυτη κουλτούρα διαφθοράς στα ευρωπαϊκά θεσμικά όργανα. " έρευνά μας δεν ανακάλυψε καμία απόδειξη προς επίρρωση αυτού του ισχυρισμού".
<P>
Με βάση στοιχεία αντλούμενα από τα κράτη μέλη, η Επιτροπή διαθέτει εκτιμήσεις για απάτες σε δύο τομείς, όπου σημειώνονται οι μεγαλύτερες δαπάνες - στη γεωργία και στις περιφερειακές ενισχύσεις. Αυτές οι εκτιμήσεις δείχνουν ότι ένα ποσοστό 13-15% των γνωστοποιούμενων παρατυπιών αφορά υποθέσεις εικαζόμενης απάτης, οι οποίες αντιστοιχούν στο 0,05% των δαπανών των γεωργικών ταμείων καθώς και των διαρθρωτικών ταμείων και του ταμείου συνοχής. Πέρυσι, η Επιτροπή διέγραψε 90 εκατ. ευρώ ως μη ανακτήσιμες χρηματικές ζημίες, ποσό που αντιστοιχεί περίπου στο 0,09% του προϋπολογισμού. Επομένως, το ποσοστό απάτης είναι ισχνό. Αυτό δεν σημαίνει βεβαίως ότι δεν οφείλουμε να διερευνούμε ενδελεχώς κάθε συγκεκριμένη υπόθεση.
<P>
Αυτό φαίνεται να επιβεβαιώνεται και από το έργο του Ελεγκτικού Συνεδρίου για το έτος 2005. Με βάση όλες τις πληροφορίες, τους ελέγχους και περί τις εννιακόσιες δειγματοληπτικές συναλλαγές, τις οποίες ήλεγξε το Ελεγκτικό Συνέδριο το 2005, μόνο σε τέσσερις περιπτώσεις το Ελεγκτικό Συνέδριο είχε βάσιμες υποψίες για απάτη ή σοβαρή παράβαση των κανόνων και κανονισμών και ενημέρωσε την Ευρωπαϊκή Υπηρεσία Καταπολέμησης της Απάτης (OLAF). Ωστόσο, ύστερα από έρευνες, η OLAF δεν κατάφερε να τεκμηριώσει καμία από τις υποθέσεις απάτης, για τις οποίες είχε ενημερωθεί. Πάντως, το Ελεγκτικό Συνέδριο για μια ακόμη φορά, όπως συμβαίνει κατά κανόνα, παρείχε χρήσιμα στοιχεία, τα οποία είναι χρήσιμα στην OLAF για το επιχειρησιακό της έργο.
<P>
Κύριε Weber, κυρία Πρόεδρε, αφού προέβην σε αυτά τα σχόλια για τις αδυναμίες μας, για την ανάγκη απλούστευσης και για την έκταση της απάτης, υποθέτω ότι η αρχή που είναι υπεύθυνη για την απαλλαγή θα θέλει να εκτιμήσει τον αντίκτυπο αυτών των λαθών στον λόγο τιμής-ποιότητας.
<P>
" έκθεση του Ελεγκτικού Συνεδρίου (σελίδα 138) αποκαλύπτει ότι το Ελεγκτικό Συνέδριο ήλεγξε 95 έργα, τα οποία χρηματοδοτούνται μέσω των διαρθρωτικών ταμείων, και διαπίστωσε σημαντικά λάθη σε 60 εξ αυτών. Μήπως αυτό σημαίνει ότι απωλέσθηκαν ή κατασπαταλήθηκαν τα δύο τρίτα των πόρων των διαρθρωτικών ταμείων; Όχι, βέβαια. Ενδεχομένως να πραγματοποιήθηκε ρηξικέλευθη έρευνα χωρίς να γίνει όλη η αναγκαία διοικητική δουλειά, και αντιστρόφως, μπορεί κάποιος να εντοπίσει έργα, τα οποία εκτελέστηκαν έξοχα από την άποψη της τήρησης των τυπικών κανόνων και του διοικητικού σκέλους, οι στόχοι όμως δεν επιτεύχθηκαν.
<P>
Δυστυχώς, η έκθεση δεν παρέχει καμία πληροφορία για τον πραγματικό αντίκτυπο της κοινοτικής χρηματοδότησης. Επομένως, αναρωτιέται κανείς τι συμπεράσματα μπορεί να συναγάγει το Ευρωπαϊκό Κοινοβούλιο και ο απλός πολίτης στα κράτη μέλη με βάση τον έλεγχο του Ελεγκτικού Συνεδρίου για τα λάθη στις διαρθρωτικές πολιτικές.
<P>
Το Ελεγκτικό Συνέδριο συχνά αναφέρει ότι δεν είναι παρά ο αγγελιοφόρος και ότι η Συνθήκη υποχρεώνει το Ελεγκτικό Συνέδριο να χορηγεί δήλωση αξιοπιστίας για το σύνολο του προϋπολογισμού κάθε χρόνο. Το κάνει αυτό μέσω δειγματοληπτικών ελέγχων στις συναλλαγές και μέσω άλλων ελέγχων. Ελέγχει τη συμμόρφωση προς τους κανόνες. Αυτό το έργο, το Ελεγκτικό Συνέδριο το επιτελεί επαγγελματικά με δεδομένα τα όρια των ανθρώπινων πόρων του.
<P>
Ποιος, όμως, αξιολογεί τελικά τον αντίκτυπο αυτών των λαθών στην επίτευξη στόχων πολιτικής; Πάνω σε ποια βάση οφείλει το Κοινοβούλιο να προβεί σε ανάλογες αξιολογήσεις; Εν τέλει, μαζί με το Συμβούλιο, είσαστε η δημοσιονομική αρχή και έχετε τον τελικό λόγο στις μελλοντικές δημοσιονομικές κατανομές. " έκθεση του Ελεγκτικού Συνεδρίου πρέπει να προσφέρει μια βάση για την αξιολόγηση της αποτελεσματικότητας των προϋπολογισμών, οι οποίοι εγκρίθηκαν στο παρελθόν.
<P>
Βάσει αυτής της λογικής, νομίζω πως πρέπει να καλέσουμε το Ελεγκτικό Συνέδριο να αξιολογήσει σε ποιον βαθμό ήταν σημαντικός ο αντίκτυπος αυτών των λαθών. Γνωρίζουμε ότι το Ελεγκτικό Συνέδριο έχει την εμπειρογνωμοσύνη για να το κάνει αυτό. Προβαίνει σε αξιολόγηση του τύπου "λόγος τιμής προς ποιότητα" σε ειδικές εκθέσεις, οι οποίες χαίρουν όλως ιδιαιτέρως της εκτίμησής μας. Γιατί λοιπόν να απουσιάζει μια τέτοια ανάλυση από την ετήσια έκθεση;
<P>
Σε ό,τι αφορά την Επιτροπή, η χρηστή δημοσιονομική διαχείριση σημαίνει την επίτευξη στόχων πολιτικής κατά τρόπο αποδοτικό και με λογικό κόστος. Κατ' ανάγκη προβαίνει σε πολυετή θεώρηση του κάθε προγράμματος ενισχύσεων και διασφαλίζει ότι η δαπάνη για τον έλεγχο του προγράμματος είναι σε συνάρτηση με τον λόγο κόστους-οφέλους.
<P>
" Επιτροπή γνωρίζει καλά ότι λίγοι μόνο καθηγητές πανεπιστημίου, που υποβάλλουν αίτηση για χρηματοδότηση ερευνητικών προγραμμάτων, είναι πιστοποιημένοι λογιστές, και γνωρίζει ότι μερικοί θα κάνουν λάθη στις αιτήσεις τους για χρηματοδότηση από την ΕΕ. Μήπως πρέπει να πάψει η χρηματοδότησης της έρευνας γι' αυτόν τον λόγο; Όχι, βέβαια! Μειώνουμε τα περιθώρια λάθους, αλλά ζούμε αναγκαστικά με αυτά. Από πλευράς επιλογών, σαφώς και λείπει κάτι μεταξύ μιας αρνητικής δήλωσης αξιοπιστίας και μιας θετικής απαλλαγής.
<P>
" Συνθήκη -άρθρο 248, παρ. 2, της Συνθήκης για την ίδρυση των Ευρωπαϊκών Κοινοτήτων- ορίζει ότι το Ελεγκτικό Συνέδριο ελέγχει τη νομιμότητα και την κανονικότητα της δημοσιονομικής διαχείρισης. Δεν θα μπορούσε να εκτιμήσει, άραγε, για μία δεδομένη χρονιά, ότι η Επιτροπή όντως προέβη στις αναγκαίες ενέργειες για να διασφαλίσει τον λόγο κόστους-οφέλους; Αυτό δεν θα απλουστεύσει την αποστολή της Επιτροπής, αλλά θα παράσχει σε όλους μας μια ευκρινέστερη θεώρηση.
<P>
Ενδεχομένως να σκεφθείτε ότι αυτό παραείναι προχωρημένο. Ίσως να είναι, αλλά η Βουλή των Λόρδων του "νωμένου Βασιλείου προχωρεί ακόμη παραπέρα σε μια σοβαρή έκθεσή της, την οποία έδωσε εχθές στη δημοσιότητα. " Βουλή λέει ότι "απαιτούνται ουσιαστικές βελτιώσεις στη μεθοδολογία που διέπει τη δήλωση αξιοπιστίας" και προτείνει μεταξύ άλλων: το Ελεγκτικό Συνέδριο "πρέπει να προβαίνει σε σαφή διάκριση μεταξύ παρατυπιών και απάτης, να δημοσιεύει ξεχωριστά στοιχεία για το επίπεδο των παράνομων συναλλαγών και των διοικητικών λαθών" ότι "η δήλωση αξιοπιστίας πρέπει να εστιάσει στην παράθεση αναλυτικής σύνοψης σχετικά με τη δημοσιονομική διαχείριση για κάθε μία από τις κατηγορίες δαπανών ανά κράτος μέλος", καταγράφοντας εκείνα τα κράτη μέλη, τα οποία διαχειρίζονται πλημμελώς τους ευρωπαϊκούς πόρους". " Επιτροπή θα μελετήσει προσεχτικά αυτή την ενδιαφέρουσα έκθεση.
<P>
Επιτρέψτε μου επίσης να θίξω το θέμα των διατάξεων ανάκτησης κεφαλαίων. Στη φετινή δήλωση αξιοπιστίας, το Ελεγκτικό Συνέδριο φαίνεται να αμφισβητεί την επάρκεια των διατάξεων ανάκτησης κεφαλαίων σε σχέση με τη δήλωση αξιοπιστίας, προβάλλοντας το επιχείρημα ότι η ανάκτηση κεφαλαίων δεν διορθώνει τα εσφαλμένα, ούτε αποτρέπει τον τελικό δικαιούχο από το να κάνει λάθη.
<P>
" Ευρωπαϊκή Επιτροπή θεωρεί ότι αυτό δεν περιγράφει αντικειμενικά την τρέχουσα κατάσταση. Κάθε χρόνο, η Επιτροπή ανακτά πολύ σημαντικά ποσά από τα κράτη μέλη, τα δε κράτη μέλη από τους τελικούς δικαιούχους. Αυτό το σύστημα συμβάλλει στην αποτελεσματική προστασία των οικονομικών συμφερόντων της Ένωσης. Έχει αποτρεπτικό χαρακτήρα, παρέχοντας στα κράτη μέλη ένα κίνητρο για τη βελτίωση των συστημάτων διαχείρισης και ελέγχου τους, για την αποτροπή, εντοπισμό και ανάκτηση παράτυπων πληρωμών προς τελικούς δικαιούχους.
<P>
Αυτό πρέπει να μας το αναγνωρίσουν -στην πράξη, να το αναγνωρίσουν στα κράτη μέλη- και αυτό πρέπει να αντανακλάται στη δήλωση αξιοπιστίας. Θέλω, κυρία Πρόεδρε, να συνεχίσω σημειώνοντας πιο θετικά πράγματα. " Επιτροπή καθιέρωσε σχέσεις εργασίας με πολλές εθνικές ελεγκτικές αρχές και βρήκε θετική αντιμετώπιση σε ό,τι αφορά τη συνδιαχείριση του ελέγχου των κοινοτικών πόρων. Με ενθαρρύνει πολύ η ανακοίνωση στην οποία προέβη ο Πρόεδρος Weber ότι το Ελεγκτικό Συνέδριο προτίθεται να προτείνει τη διεξαγωγή ελέγχων από κοινού με τις εθνικές ελεγκτικές αρχές, αρχής γενομένης από τους τομείς των διαρθρωτικών ταμείων και των δημοσιονομικών διορθώσεων, οι οποίες πραγματοποιούνται στα κράτη μέλη.
<P>
Μάλιστα, μπορούμε να πείσουμε πολύ αποτελεσματικότερα τα κράτη μέλη να αναλάβουν περισσότερες ευθύνες σχετικά με τις δαπάνες που πραγματοποιούνται από τον προϋπολογισμό της ΕΕ, αν το Ελεγκτικό Συνέδριο προθυμοποιηθεί να εργαστεί με βάση -και εν τέλει να χρησιμοποιήσει- τα αποτελέσματα των ελέγχων, που διεξάγονται σε εθνικό επίπεδο.
<P>
Θέλω να ολοκληρώσω με ένα σχόλιο για ορισμένα από τα καλά νέα στην έκθεση του Ελεγκτικού Συνεδρίου. Ο Πρόεδρός του, ο κ. Weber, επεσήμανε ότι η Επιτροπή εφήρμοσε επιτυχώς το νέο λογιστικό σύστημα με αξιοσημείωτη ταχύτητα και τώρα παρέχει πρόσθετες πληροφορίες καίριας σημασίας, οι οποίες είναι αισθητά πιο ολοκληρωμένες σε σύγκριση με αυτές που παρέχονταν μέσω του προηγούμενου συστήματος, το οποίο βασιζόταν στις ταμειακές ροές. Είμαστε υπερήφανοι γι' αυτό το επίτευγμα.
<P>
Εν κατακλείδι: η δήλωση αξιοπιστίας είναι για μια ακόμη φορά αρνητική. " Επιτροπή εκφράζει τη λύπη της γι' αυτό. Θα διορθώσει τα λάθη που έγιναν και θα αναλάβει περαιτέρω δράσεις για τη διόρθωση των συστημικών αδυναμιών, όπως ανακοινώθηκε στο σχέδιο δράσης για ένα πλαίσιο ολοκληρωμένου εσωτερικού ελέγχου. Αναγνωρίζοντας ότι ακόμη υπολείπεται πολύ έργο, το οποίο πρέπει να γίνει, η Επιτροπή σημειώνει επίσης τη σημαντική πρόοδο που πραγματοποιείται κάθε χρόνο και ότι η συνολική διαχείριση των πόρων της ΕΕ είναι χρηστή. Είναι υπό έλεγχο, υπάρχουν όμως πρόσθετα περιθώρια για την απλούστευση περίπλοκων κανόνων. Μαζί με τους συναδέλφους μου, προσβλέπω στις πιο αναλυτικές τομεακές συζητήσεις στο πλαίσιο των επερχόμενων ακροαματικών διαδικασιών για την απαλλαγή.
<P>
Τέλος, η Επιτροπή θέλει να τονίσει εκ νέου με έμφαση ότι λείπει ένας συνδετικός κρίκος μεταξύ της σειράς λαθών, τα οποία αναφέρει το Ελεγκτικό Συνέδριο, και της διαδικασίας χορήγησης απαλλαγής. " Επιτροπή επικροτεί μια ελεγκτική προσέγγιση, η οποία να εξετάζει επίσης την αποτελεσματικότητα ή τον λόγο "κόστους-οφέλους". Πιστεύουμε ότι αυτό θα βοηθήσει την αρχή χορήγησης απαλλαγής στην επιτέλεση της σημαντικής αποστολής της.
<P>
Σας ευχαριστώ για την προσοχή σας.
<SPEAKER ID="015" NAME="Salvador Garriga Polledo">
εξ ονόματος της Ομάδας PPE-DE. - (ES) Κυρία Πρόεδρε, Πρόεδρε Weber, κύριε Επίτροπε, φέτος παρουσιάζεται για άλλη μια φορά η έκθεση του Ελεγκτικού Συνεδρίου σχετικά με τη διαχείριση του κοινοτικού προϋπολογισμού και, για άλλη μια φορά φέτος, το Ευρωπαϊκό Κοινοβούλιο θα δώσει τη μεγαλύτερη δυνατή προσοχή σε αυτή, καθώς αποτελεί την πιο αξιόπιστη και υπεύθυνη παρουσίαση της κατάστασης των ευρωπαϊκών δημόσιων λογαριασμών. Όπως είπε χθες η αρμόδια Επίτροπος για τη Γεωργία, κ. Fischer Boel, θα υποβάλουμε τα οικονομικά της Ένωσης σε έναν πραγματικό ιατρικό έλεγχο.
<P>
Δεν σκοπεύω να απαιτήσω ν' αναλάβουν τα θεσμικά όργανα ευθύνες που υπερβαίνουν τις αρμοδιότητές τους. Το Ελεγκτικό Συνέδριο διαδραματίζει τον ρόλο του, συχνά με ελάχιστη συνεργασία από τα κράτη μέλη και τα εθνικά ελεγκτικά τους όργανα. Ελπίζω ότι ο κ. Weber θα επιτύχει στην Βαρσοβία αυτό που δεν καταφέραμε να πετύχουμε όλα αυτά τα χρόνια.
<P>
Παρά τα μειονεκτήματά της, η Ευρωπαϊκή Επιτροπή κάνει εξαιρετική δουλειά, μια εξαιρετικά δύσκολη δουλειά, δεδομένων της έλλειψης πόρων και του τεράστιου όγκου εργασίας. Επομένως δεν θέλουμε να γίνει αυτή η έκθεση αντικείμενο αντιπαλότητας, αλλά ένα αληθινό μέσο βελτίωσης των δημόσιων λογαριασμών.
<P>
Το Συμβούλιο και τα κράτη μέλη έχουν επίσης τη δική τους ευθύνη, καθώς, με την παρούσα θεσμική αρχιτεκτονική, είναι δύσκολο να προχωρήσουμε περισσότερο με τον δημοσιονομικό έλεγχο του προϋπολογισμού και την εκτέλεση των δαπανών. Προηγούμενοι ομιλητές το έχουν ήδη πει: το 80% δαπανάται στα κράτη μέλη αλλά δεν καταφέρνουμε ούτε να πείσουμε τους Υπουργούς Οικονομικών αυτών των κρατών μελών να δηλώσουν την αξιοπιστία των δαπανών.
<P>
Μένουν ακόμη πολλά να γίνουν, επομένως. Μεταξύ άλλων, σκοπεύω να χρησιμοποιήσω την "αξιοποίηση των χρημάτων" ως βάση για την ανάλυση κόστους-οφέλους. " κυρίαρχη αρχή της έκθεσής μας θα είναι η χρηστή δημοσιονομική διαχείριση. Θα δώσουμε μεγάλη σημασία στη διαχείριση, τόσο στην κοινή διαχείριση όσο και στην άμεση διαχείριση και στην αποκεντρωμένη διαχείριση, καθώς και στην ανάκτηση των κεφαλαίων.
<P>
Τέλος, κυρία Πρόεδρε, θα θέλαμε να δούμε μια νέα προσέγγιση στη δήλωση αξιοπιστίας, αλλά θα μιλήσουμε γι' αυτό τους προσεχείς μήνες.
<SPEAKER ID="016" NAME="Dan Jørgensen">
εξ ονόματος της Ομάδας PSE. - (DA) Κυρία Πρόεδρε, και εμάς στη Σοσιαλιστική Ομάδα στο Ευρωπαϊκό Κοινοβούλιο μας λυπεί βεβαίως το γεγονός ότι πολλά χρόνια τώρα, συνεχόμενα, το Ελεγκτικό Συνέδριο δεν κατάφερε αβίαστα να εγκρίνει τους λογαριασμούς της ΕΕ και να χορηγήσει θετική δήλωση αξιοπιστίας, σε ό,τι αφορά την αξιοπιστία τους. Θέλουμε να ξεκινήσουμε, βεβαίως, δίνοντας έμφαση σε αυτό, λέγοντας όμως ταυτόχρονα ότι παρόλο που ασκείται κριτική για πολλά σημεία, εργαζόμαστε με ισόρροπο, προοδευτικό και προορατικό τρόπο, με στόχο βεβαίως την επίλυση των προβλημάτων. Το ζήτημα δεν άπτεται μόνο της άσκησης κριτικής. Αφορά πρωτίστως τη διερεύνηση του τι ακριβώς είδους προβλήματα αντιμετωπίζουμε και με ποιον τρόπο μπορούμε να τα επιλύσουμε.
<P>
Πιστεύουμε ότι είναι ένας καλός λόγος για να επαινέσουμε το Ελεγκτικό Συνέδριο για την ενδελεχή έκθεσή του. Εμείς στη Σοσιαλιστική Ομάδα πολλάκις ζητήσαμε περισσότερα στοιχεία. Επιδιώξαμε μεγαλύτερο βαθμό διαφοροποίησης σε σχέση με τις διάφορες κατηγορίες λαθών. Αυτό το αίτημα ικανοποιήθηκε, η κατάσταση όμως εξακολουθεί να μην είναι ικανοποιητική. Θα μπορούσαμε, λόγου χάρη, να επιδιώξουμε να γίνει μεγαλύτερη διάκριση μεταξύ του τι σημαίνει στην πράξη απάτη και του τι σημαίνουν στην πράξη τα λάθη.
<P>
Αξίζει έπαινος στην Επιτροπή που καθιέρωσε νέο λογιστικό σύστημα: το ολοκληρωμένο σύστημα δημοσιονομικού ελέγχου για τις γεωργικές δαπάνες. Υπάρχουν αρκετοί τομείς όπου σημειώθηκε πρόοδος, αλλά υπάρχουν βεβαίως και λόγοι για την άσκηση κριτικής, ιδίως σε σχέση με τις εσωτερικές πολιτικές, όπου η έκθεση του Ελεγκτικού Συνεδρίου δείχνει ότι η κατάσταση επιδεινώθηκε σε σύγκριση με πέρυσι. Θα χρησιμοποιήσουμε βεβαίως τη διαδικασία απαλλαγής για να εξετάσουμε προσεχτικότερα αυτά τα θέματα, να ζητήσουμε ορισμένες απαντήσεις και ενδεχομένως να κοιτάξουμε μπροστά και να προτείνουμε ορισμένες καλύτερες λύσεις. Εμείς στη Σοσιαλιστική Ομάδα καλούμε με αίσθημα ευθύνης τον Επίτροπο Kallas και το Ελεγκτικό Συνέδριο να συνεχίσουν τη συνεργασία τους με στόχο την επίλυση αυτών των προβλημάτων κατά τον καλύτερο δυνατόν τρόπο.
<SPEAKER ID="017" NAME="Jan Mulder">
εξ ονόματος της Ομάδας ALDE. - (NL) Κυρία Πρόεδρε, διεξάγουμε αυτή τη συζήτηση εδώ και πολλά χρόνια, μαζί με έναν αριθμό επαναλαμβανόμενων θεμάτων. Εντούτοις, δεν υπάρχει καμία δήλωση αξιοπιστίας, προς δυσαρέσκεια όλων όσοι διάκεινται θετικά έναντι της ευρωπαϊκής συνεργασίας, παρά ταύτα όμως, δεν είναι εντελώς σαφές γιατί θα πρέπει να συμβαίνει αυτό.
<P>
Κάθε χρόνο, ζητούμε από το Ελεγκτικό Συνέριο πιο αναλυτική ενημέρωση και κάθε χρόνο ερχόμαστε αντιμέτωποι με αυτές τις τυπικές φράσεις στην έκθεση, μερικές από τις οποίες θέλω να παραθέσω: "Το Ελεγκτικό Συνέδριο συμπέρανε ότι σε γενικές γραμμές όσον αφορά τις δαπάνες της ΚΓΠ εξακολουθούν να συμβαίνουν λάθη που συνεπάγονται υλική ζημία". Όσον αφορά τα διαρθρωτικά ταμεία: "Για αμφότερες τις προγραμματικές περιόδους (1994-1999 και 2000-2006), το Ελεγκτικό Συνέδριο συμπέρανε ότι στις δαπάνες σημειώθηκαν παρατυπίες που συνεπάγονται υλική ζημία. Μάλιστα, ζητάμε επί χρόνια σκέλη του προϋπολογισμού, που να χαρακτηρίζονται ως υψηλού και χαμηλού κινδύνου. Δεν είναι δυνατόν το Ελεγκτικό Συνέδριο να είναι λίγο πιο ακριβές και να διευκρινίσει, μεταξύ άλλων, ποια ποσοστά λάθους είναι αποδεκτά; Αυτό θα μας επιτρέψει να αξιολογήσουμε τις όποιες βελτιώσεις.
<P>
Έχω την αίσθηση ότι η Επιτροπή γίνεται λίγο πιο δυναμική, και το θεωρώ αυτό απολύτως δικαιολογημένο. Δεν είναι μόνο θέμα τήρησης λογιστικών βιβλίων, αλλά και θέμα αποτελεσματικότητας. Είναι ατυχές για το Ευρωπαϊκό Κοινοβούλιο που ούτε ο Πρόεδρος του Ελεγκτικού Συνεδρίου, ούτε ο Επίτροπος Kallas, δεν βρήκαν να πουν έστω και μία λέξη για τις νέες δημοσιονομικές προοπτικές. Αυτό είναι νέο. Θα περιμέναμε από κάποιον, ο οποίος φέρει πολιτική ευθύνη σε ένα ορισμένο επίπεδο, να εκδίδει δήλωση αξιοπιστίας σε ετήσια βάση. Για το Κοινοβούλιο, το ερώτημα είναι κατά βάση: με ποιον τρόπο προτίθεται η Επιτροπή να το πράξει αυτό; Είναι ατυχές που η Επιτροπή δεν έδωσε κανένα τέτοιο δείγμα και ότι το Ελεγκτικό Συνέδριο, εν προκειμένω, επίσης δεν το ανέφερε. Εφόσον αποτελεί μέρος του πολυετούς προϋπολογισμού, εναπόκειται στα κράτη μέλη και στην Επιτροπή να το εφαρμόσουν.
<SPEAKER ID="018" NAME="Bart Staes">
εξ ονόματος της Ομάδας Verts/ALE. - (NL) Κυρία Πρόεδρε, κύριε Weber, Επίτροπε Kallas, είμαι πρωτίστως ευγνώμων προς το Ελεγκτικό Συνέδριο για την έκθεση, την οποία θεωρώ εμπεριστατωμένη. Πιστεύω επίσης ότι το επίπεδο της γλωσσικής επιμέλειας βελτιώνεται συνεχώς. " έκθεση συντάχθηκε σε σαφή γλώσσα και πρωτίστως τολμά να πει τα πράγματα με το όνομά τους, γεγονός το οποίο εκτιμώ εξαιρετικά. Εξετάζουμε μια ειδική χορήγηση απαλλαγής, διότι είναι το πρώτο δημοσιονομικό έτος, καθ' όλη τη διάρκεια του οποίου η διευρυμένη Ένωση αποτελείται από 25 κράτη μέλη, και αυτό εμπίπτει πλήρως στη δικαιοδοσία της τρέχουσας Επιτροπής.
<P>
Υπ' αυτήν την έννοια, οφείλω να ομολογήσω ότι μένω κατάπληκτος, αν όχι σοκαρισμένος, για τη μάλλον απολογητική ομιλία του Επιτρόπου Kallas εδώ σήμερα - σοκαρισμένος, διότι όταν ανέλαβε καθήκοντα, ήταν ο άνθρωπος που δήλωσε σε αυτό το βήμα ότι στη διάρκεια της θητείας του θα δούμε επιτέλους την έκδοση μιας θετικής δήλωσης αξιοπιστίας. Τι βλέπουμε, όμως, τώρα; " κριτική του Ελεγκτικού Συνεδρίου για καίρια στοιχεία του προϋπολογισμού μένει χωρίς ανταπόκριση και ο κ. Kallas αμύνεται με μια έκθεση της Βουλής των Λόρδων, την οποία διάβασα χθες βράδυ και την οποία πραγματικά αξίζει να τη διαβάσει κανείς. Δεν είναι βεβαίως αυτός ο σωστός τρόπος να γίνονται τα πράγματα.
<P>
Έχοντας διαβάσει την έκθεση του Ελεγκτικού Συνεδρίου, μπορώ να πω στον Επίτροπο Kallas ότι εμπεριέχει πολύ συγκεκριμένα στοιχεία. Λόγου χάρη, το ολοκληρωμένο σύστημα διαχείρισης και ελέγχου για τη γεωργία λειτουργεί άψογα για τα κράτη μέλη που το εφαρμόζουν. " Ελλάδα δεν το εφαρμόζει. Γινόταν αναφορά σε αυτό και στην περσινή έκθεση του Ελεγκτικού Συνεδρίου και ήταν σημαντικό σκέλος στην περσινή χορήγηση απαλλαγής του κ. Mulder. Τι κάνατε έκτοτε γι' αυτό το θέμα; Τι κάνατε για να λογοδοτήσει η Ελλάδα; Σύμφωνα με την ίδια έκθεση του Ελεγκτικού Συνεδρίου, υπάρχουν σοβαρά προβλήματα, που αφορούν τις επιστροφές κατά την εξαγωγή. Στη Δανία και στις Κάτω Χώρες, οι εξαγωγείς μπορούν απλώς να σφραγίζουν τα φορτηγά τους χωρίς την παρουσία τελωνειακών. Τι κάνατε για να το αντιμετωπίσετε; Όλα αυτά είναι, τελικά, συγκεκριμένα ζητήματα και δεν είναι ανάγκη να υιοθετείται απολογητική στάση.
<P>
Έχω δύο συγκεκριμένα ερωτήματα για τον κ. Weber. Το πρώτο ερώτημα είναι: στις 7 Νοεμβρίου, όταν απευθυνθήκατε στο Συμβούλιο Οικονομικών και Δημοσιονομικών Θεμάτων, ξεκαθαρίσατε τελικά στους υπουργούς ότι είναι ζωτικής σημασίας γι' αυτούς να κλείσουν τους λογαριασμούς; Δεύτερον, θα ανταποκριθείτε στο αίτημα που υπέβαλε η Βουλή των Λόρδων να καταρτιστεί επιτέλους μια μαύρη λίστα με τα κράτη μέλη, τα οποία δεν διαχειρίζονται με πολύ ορθό τρόπο τους ευρωπαϊκούς πόρους; Θέλω να μου δώσετε μια απάντηση σε αμφότερα τα ερωτήματα, κύριε Weber.
<SPEAKER ID="019" NAME="Kartika Tamara Liotard">
εξ ονόματος της Ομάδας GUE/NGL. - (NL) Σήμερα, το Κοινοβούλιο είναι στην ευχάριστη θέση να συζητά τη διαφωτιστική έκθεση του Ευρωπαϊκού Ελεγκτικού Συνεδρίου σχετικά με τη δαπάνη των ευρωπαϊκών πόρων το 2005. Για μια ακόμη φορά, οι ελεγκτές δεν αποκομίζουν θετική εικόνα. Συνεχίζονται τα υπερβολικά πολλά λάθη, τα οποία είναι άκρως ουσιαστικού και άκρως διαρθρωτικού χαρακτήρα, όσον αφορά τον τρόπο με τον οποίο δαπανώνται οι ευρωπαϊκοί πόροι. Υπ' αυτή την έννοια, αυτή η έκθεση δεν διαφέρει και πολύ σε σύγκριση με τις έντεκα προηγούμενες. Εκείνο όμως που διαφέρει είναι η αντίδραση στην αρνητική ετυμηγορία του Ελεγκτικού Συνεδρίου.
<P>
Τα ευρωπαϊκά θεσμικά όργανα, μεταξύ αυτών και η Επιτροπή, αρέσκονταν παλαιότερα σε τακτικές συνεδριάσεις, όπου κυριαρχούσαν τα mea culpa και οι υποσχέσεις βελτίωσης. Αυτή τη φορά όμως, η Επιτροπή εξαπέλυσε μεγάλης κλίμακας επίθεση και το Ελεγκτικό Συνέδριο κατηγορείται ότι είναι αναφανδόν επικριτικό και ότι κατέθεσε μια αμφιλεγόμενη έκθεση. Φθάνουν μέχρι του σημείου να ισχυριστούν ότι πρέπει να μάθουμε να ζούμε με μερικά λάθη.
<P>
Είναι όμως γεγονός ότι η Ευρώπη είναι ο υπερήφανος ιδιοκτήτης 200 000 εικονικών αγελάδων, που λαμβάνουν επιδοτήσεις έστω και αν δεν υφίστανται. Είναι γεγονός ότι για μια ακόμη φορά επισημάνθηκαν μείζονα λάθη στους τομείς του ελαιόλαδου, των εξαγωγικών επιδοτήσεων και των διαρθρωτικών ταμείων. Είναι γεγονός ότι, ως αποτέλεσμα, οι πόροι δεν καταλήγουν εκεί όπου χρειάζονται περισσότερο. Είναι επίσης γεγονός ότι, ως αποτέλεσμα, η ευρωπαϊκή κοινή γνώμη χάνει σταδιακά την εμπιστοσύνη της στην Ένωση. Ένα ώριμο θεσμικό όργανο θα έπρεπε να μπορεί να χρησιμοποιήσει την κριτική προς όφελός του. Τα ευρωπαϊκά θεσμικά όργανα δείχνουν ότι, ακόμη και στην ηλικία των 50, δεν κατάφεραν να φθάσουν σε αυτό το επίπεδο ωριμότητας.
<SPEAKER ID="020" NAME="Nils Lundgren">
εξ ονόματος της Ομάδας IND/DEM. - (SV) Κυρία Πρόεδρε, όλοι εδώ στο Σώμα λέμε ότι το Ελεγκτικό Συνέδριο εκπόνησε μια καλή έκθεση - είναι εμπεριστατωμένη και σαφέστερη σε σύγκριση με το σύνηθες. Τι μας λέει η έκθεση; Μας λέει, λοιπόν, ότι εξακολουθούν να συμβαίνουν τόσες παρατυπίες όσες και στο παρελθόν και πρέπει να αναρωτηθούμε αν θα συνεχίσουμε τελικά να ζούμε με αυτές τις παρατυπίες. Αυτό που έχουμε βεβαίως εν προκειμένω είναι μια εντελώς παράλογη προσέγγιση στα προβλήματα. Αυτό που πρέπει να κάνουμε είναι να εξετάσουμε το πώς και το γιατί έφθασαν τα πράγματα εκεί που έφθασαν και η Επιτροπή να κάνει σαφείς προτάσεις για το τι πρέπει να γίνει. Μια τέτοιας φύσης εξέταση θα μας οδηγήσει μοιραία στην παρατήρηση ότι τα περισσότερα κακώς κείμενα αφορούν τη γεωργική πολιτική. Πέραν αυτού, υπάρχουν ακόμα πάρα πολλοί λόγοι για αλλαγή της γεωργικής πολιτικής, μάλιστα να ξεμπερδέψουμε με αυτήν μια και καλή. Αν αυτό συμβεί, μέγα ποσοστό των προβλημάτων τα οποία διαπιστώνουμε σε αυτό το πλαίσιο απλώς θα εξαφανιστούν.
<P>
Θέλω, ωστόσο, να υπενθυμίσω στο Σώμα ότι φέρει πολύ μεγάλο μέρος της ευθύνης για το γεγονός ότι η ΕΕ απώλεσε την καλή της φήμη έναντι των λαών της Ευρώπης. Το Σώμα ανέκαθεν ψήφιζε για να τους στηρίξει όλους, ουδέποτε όμως επιμένει στο θέμα της ευθύνης. Ήταν αξιολύπητο να βλέπει κανείς τους ηγέτες της Σοσιαλιστικής Ομάδας στο Ευρωπαϊκό Κοινοβούλιο και της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών να στέκονται εδώ στο Κοινοβούλιο, σχεδόν με δάκρυα στα μάτια, λέγοντάς μας ότι υποχρεώθηκαν να αναβάλουν τη χορήγηση απαλλαγής προς το ίδιο το Ευρωπαϊκό Κοινοβούλιο, ως αποτέλεσμα του σκανδάλου σχετικά με τα κτίρια εδώ στο Στρασβούργο. Παρά το γεγονός ότι επεσήμανα πως δεν θα έπρεπε να χορηγηθεί απαλλαγή στην Επιτροπή των Περιφερειών, αυτή δόθηκε έτσι κι αλλιώς. Δεν μπορούμε να συνεχίσουμε κατ' αυτόν τον τρόπο!
<SPEAKER ID="021" NAME="Ashley Mote" AFFILIATION="NI">
(EN) Κυρία Πρόεδρε, το Ελεγκτικό Συνέδριο επιβεβαίωσε ότι δεν υπάρχει ανεξάρτητος έλεγχος για κανένα μέρος αυτών των λογαριασμών, συμπεριλαμβανομένης της λειτουργίας του ταμείου, το οποίο ορισμένες φορές διαθέτει αποθεματικό ύψους 20 δισ. ευρώ ή και περισσότερα. Θα ήθελα να εξηγήσει το Συνέδριο ακριβώς για πόσα έτη διεξήγαγε πλήρη και συγκεκριμένο έλεγχο της λειτουργίας του ταμείου και θέλω επίσης να επιβεβαιώσει πόσο συχνά, για παράδειγμα μία φορά ετησίως, θα μπορέσει να αναλάβει αυτό το έργο στο μέλλον.
<P>
Το Συνέδριο επιβεβαίωσε επίσης ότι οι πόροι της ΕΕ κρατούνται στα μεμονωμένα κράτη μέλη πριν κατανεμηθούν για χρήση εκεί. Οι συνέπειες της ταμειακή ροής και της καταβολής τόκων είναι σημαντικές και μέχρι σήμερα άγνωστες. Οι καθαροί εισφορείς, όπως το "Β και η Γερμανία, βρίσκονται σε μειονεκτική θέση, διότι ένα μεγάλο μέρος των πόρων τους αποθηκεύεται στις δικαιούχες χώρες. Οι Γάλλοι, από την άλλη πλευρά, κρατούν πάντα τους πόρους των καθαρών εισφορέων και κερδίζουν σε σταθερή βάση χρήματα από τους τόκους στις χρηματαγορές διάρκειας μίας ημέρας. Πόσα χρήματα έχασαν οι βρετανοί και οι γερμανοί φορολογούμενοι από τη χρήση αυτού του συστήματος;
<P>
Τέλος, θέλω να επισημάνω ότι απευθύνω αυτές τις ερωτήσεις στον κ. Weber εδώ και πάνω έξι μήνες και ακόμα δεν έχω λάβει απάντηση.
<SPEAKER ID="022" NAME="Daniel Caspary" AFFILIATION="PPE-DE">
(DE) Κυρία Πρόεδρε, κυρίες και κύριοι, το Κοινοβούλιο, παράλληλα με τον έλεγχο του προϋπολογισμού της Επιτροπής, είναι υπεύθυνο και για τον έλεγχο των προϋπολογισμών των επονομαζομένων "άλλων" θεσμικών οργάνων. Για να δοθεί θετική απαλλαγή στο εκάστοτε θεσμικό όργανο, πρέπει να είναι σαφές πως τα χρήματα των ευρωπαίων φορολογουμένων έχουν χρησιμοποιηθεί με σωστό τρόπο. Για το θέμα αυτό υπάρχουν κάποια πράγματα που πρέπει να συζητηθούν.
<P>
Εάν παίρνουμε στα σοβαρά τον ελεγκτικό μας ρόλο, πρέπει να εξετάζουμε και εκείνες τις δαπάνες που παραβλέπαμε ως τώρα, π.χ. στον τομέα της κοινής εξωτερικής πολιτικής και πολιτικής ασφαλείας του Συμβουλίου, που δυστυχώς δεν είναι εδώ σήμερα για να ακούσει τα λόγια μου, καθώς σήμερα αναφέρομαι πολύ συνειδητά στον τομέα αυτόν, σε στενή συνεργασία με τον πρόεδρο της Επιτροπής Εξωτερικών Υποθέσεων κ. Brok, και απευθύνω έκκληση προς το Συμβούλιο για διαφανή συνεργασία.
<P>
Αρκετά ζητήματα θα πρέπει να εξεταστούν διεξοδικότερα όσον αφορά την Επιτροπή των Περιφερειών. Αναφέρω ενδεικτικά την ελλιπή εφαρμογή των συστάσεων του εσωτερικού ελεγκτή και την αμφισβητήσιμη εφαρμογή του συντελεστή διόρθωσης, καθώς και την εντελώς ανεπαρκή επεξεργασία του ζητήματος αυτού στην Επιτροπή των Περιφερειών.
<P>
" κτιριακή πολιτική της Επιτροπής των Περιφερειών, της Ευρωπαϊκής Οικονομικής και Κοινωνικής Επιτροπής και του Ευρωπαϊκού Δικαστηρίου γεννά ερωτήματα που πρέπει επίσης να απαντηθούν. Επίσης, πρέπει να διευκρινιστούν πολλά ακόμα ερωτήματα.
<P>
Και η υπηρεσία μας για την καταπολέμηση της απάτης, η OLAF, φάνηκε αποτελεσματική τα τελευταία χρόνια όσον αφορά τον αποτελεσματικό έλεγχο των θεσμικών οργάνων. Αναρωτιέμαι γιατί μέχρι σήμερα ούτε ο Διαμεσολαβητής ούτε ο Επόπτης Προστασίας Δεδομένων δεν συνήψαν ανάλογη συμφωνία με την OLAF. Αυτό το ερώτημα θα πρέπει επίσης να απαντηθεί από τους εν λόγω φορείς.
<P>
Καλώ όλους τους ενδιαφερομένους να μας δώσουν ξεκάθαρες απαντήσεις στα ερωτήματά μας. Βοηθήστε κι εσείς ώστε να σχηματίσει το Κοινοβούλιο μία γενική εικόνα και να μπορέσουμε να επεξεργαστούμε μαζί δυνατότητες βελτίωσης. Μόνο σε αυτή τη βάση θα μπορέσουμε να χορηγήσουμε απαλλαγή για το έτος 2005.
<SPEAKER ID="023" NAME="Szabolcs Fazakas" AFFILIATION="PSE">
(HU) Κυρία Πρόεδρε, η έκθεση του Ευρωπαϊκού Ελεγκτικού Συνεδρίου, η οποία, όπως και τα προηγούμενα χρόνια, είναι αποτέλεσμα μιας ενδελεχούς, υψηλής ποιότητας εργασίας, αναφέρει ότι οι δαπάνες του ευρωπαϊκού προϋπολογισμού πραγματοποιήθηκαν κατά βάση νομίμως και κανονικώς. Θέλω να τονίσω με έμφαση τη σημασία αυτής της δήλωσης, διότι για μια ακόμη φορά φέτος, όπως και τα προηγούμενα 12 χρόνια, το Ελεγκτικό Συνέδριο αδυνατεί να δώσει μια ανεπιφύλακτα θετική γνώμη.
<P>
Ο λόγος γι' αυτό είναι ότι περίπου το 80% του προϋπολογισμού της Ευρωπαϊκής Ένωσης δαπανάται στο πλαίσιο του συστήματος της συνυπευθυνότητας των κρατών μελών, όπου το Ελεγκτικό Συνέδριο, στη διάρκεια των λίαν εμπεριστατωμένων ελέγχων του, διαπίστωσε πολύ υψηλό επίπεδο λαθών, τα οποία έχουν δημοσιονομικό αντίκτυπο. Αυτό σε καμία περίπτωση δεν σημαίνει ότι όλες οι δαπάνες του προϋπολογισμού της Ένωσης χαρακτηρίζονται από λάθη, ούτε μπορούμε να ερμηνεύσουμε αυτά τα λάθη ως ένδειξη απάτης.
<P>
Στην αρχική της αντίδραση, η Ευρωπαϊκή Επιτροπή αντιτίθεται στη μεθοδολογία του Ελεγκτικού Συνεδρίου, συνεχίζει όμως να θέτει ως στόχο της μια θετική δήλωση αξιοπιστίας μέχρι το 2009. Προς τούτο, ξεκίνησε μια διαδικασία μεταρρύθμισης, στο πλαίσιο της οποίας ανέπτυξε ένα ολοκληρωμένο σύστημα εσωτερικού ελέγχου η καθιέρωση δημοσιονομικής διαχείρισης βάσει στόχων μπορεί επίσης να θεωρηθεί σημαντικό βήμα προόδου. Τώρα που τα κράτη μέλη αναγνώρισαν, κατά προτροπή του Ευρωπαϊκού Κοινοβουλίου, ότι είναι αναγκαίες οι δηλώσεις τις οποίες καλούνται να χορηγήσουν, προσμένουμε ένα πολύ επιτυχημένο Ελεγκτικό Συνέδριο.
<SPEAKER ID="024" NAME="Jeffrey Titford" AFFILIATION="IND/DEM">
(EN) Κυρία Πρόεδρε, μπαίνω στον πειρασμό να σας ζητήσω να διαβάσετε απλώς την περσινή μου ομιλία. Τα σχόλια του Προέδρου του Ελεγκτικού Συνεδρίου τη συνοψίζουν πολύ καλά. Γενικά, η κατάσταση δεν άλλαξε ουσιαστικά από πέρυσι. Μάλιστα, η δήλωση του Ελεγκτικού Συνεδρίου στον Τύπο καθιστά απολύτως σαφές ότι τίποτα δεν έχει αλλάξει, με σχόλια όπως "η συχνότητα των σφαλμάτων εξακολουθεί να είναι μεγάλη" και το σημαντικότερο, "διαπιστώνονται ιδιαίτερα συχνά σφάλματα με οικονομικό αντίκτυπο για να μπορεί το Συνέδριο να καταλήξει στο συμπέρασμα ότι όλα "βαίνουν καλώς”". " μόνη πραγματική διαφορά φέτος είναι ότι η Επιτροπή αρνήθηκε ακόμη πιο έντονα την ευθύνη της για αυτή την κατάσταση αταξίας. Πρέπει να ευχαριστήσω τον Επίτροπο Kallas διότι μου πρόσφερε το αστείο της χρονιάς, λέγοντας ότι η ιδέα της απάτης στα οικονομικά της ΕΕ είναι "ιδιαίτερα άδικη" και ότι η δαπάνη των χρημάτων στην ΕΕ υπόκειται σε αυστηρό έλεγχο. Ναι, και ο Άγιος Βασίλης κατεβαίνει στ' αλήθεια από την καμινάδα!
<P>
Το να κατηγορούμε τα εθνικά κράτη για το μεγαλύτερο μέρος της απάτης είναι μια εύκολη διέξοδος. Υποτίθεται ότι η Επιτροπή είναι εκείνη που επιβάλλει τους κανόνες και επιβλέπει τις δαπάνες. Συνεπώς, πρέπει να αναλάβει την ευθύνη για όλες αυτές τις αόρατες αγελάδες στη Σλοβενία, μια χώρα η οποία είναι μέλος εδώ και δύο χρόνια μόνο αλλά που έμαθε γρήγορα να ξεγελά το σύστημα. Δεν έχουμε διδαχθεί τίποτα και τα λάθη εξακολουθούν να επαναλαμβάνονται.
<SPEAKER ID="025" NAME="José Javier Pomés Ruiz" AFFILIATION="PPE-DE">
(ES) Κυρία Πρόεδρε, όπως λέει η έκθεση του Ελεγκτικού Συνεδρίου, έχουμε σημειώσει πρόοδο σε πολλούς τομείς. Θα ήθελα να ευχαριστήσω το Συνέδριο για την έκθεσή του. Ωστόσο, υπάρχει ένας τομέας στον οποίο δεν έχουμε σημειώσει πρόοδο: στην υπόδειξη των κρατών μελών ξεχωριστά. Είμαστε μια ομάδα 25 κρατών και δεν μπορούμε να δίνουμε έναν βαθμό για το σύνολο της τάξης.
<P>
Οι 300 σελίδες της έκθεσης του Ελεγκτικού Συνεδρίου περιέχουν αναφορές στην Ελλάδα, αλλά δεν έχετε πει ποτέ ποια κράτη μέλη είναι κυρίως υπεύθυνα για τη μη επίτευξη του στόχου μας ή -αν δεν θέλετε να είστε μόνο δήμιοι- ποια κράτη μέλη τα πάνε καλά ή βελτιώνονται σημαντικά.
<P>
Άλλα θεσμικά όργανα το κάνουν: η Ευρωπαϊκή Κεντρική Τράπεζα υποδεικνύει κάθε κράτος μέλος ονομαστικά. Δεν είστε ένα σώμα διπλωματών που υπερασπίζονται τα εθνικά συμφέροντα. Στα ανακοινωθέντα τύπου, πρέπει να υποδεικνύετε, μεταξύ άλλων πραγμάτων, ποια κράτη τα πάνε καλά και ποια όχι.
<P>
" φινλανδική Προεδρία δεν εκπροσωπείται καν εδώ, αλλά βάσει της έκθεσης της Βουλής των Λόρδων, μια έκθεση που σεβόμαστε ιδιαίτερα, θα ζητήσω, εξ ονόματος της Ομάδας που συντονίζω, της Ομάδας του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών, μια έκθεση πρωτοβουλίας που θα εξετάσει τη μεθοδολογία του Ελεγκτικού Συνεδρίου.
<P>
Θυμάμαι πολύ καλά πώς ένα από τα μέλη του, ο Βέλγος κ. Pinxten, ανέλαβε τη θέση του χωρίς να εγκαταλείψει καμία από τις οικονομικές ή πολιτικές ευθύνες του. Τελικά, όταν απειλήθηκε ότι θα παραπεμφθεί στα δικαστήρια, αναγκάστηκε να φύγει από την πίσω πόρτα. Αυτό το επαίσχυντο επεισόδιο δεν ήταν δυστυχώς η καλύτερη στιγμή του Ελεγκτικού Συνεδρίου, του οποίου είστε άξιος Πρόεδρος.
<P>
Θα ήθελα να πω ένα πράγμα στον Αντιπρόεδρο Kallas. Στην ομιλία σας στην Επιτροπή Ελέγχου των Προϋπολογισμών στις 23 του τρέχοντος μηνός, είπατε ότι ανακτήθηκαν 2 100 εκατομμύρια ευρώ. Επικρίνατε σκληρά τον ελεγκτή -δεν ξέρω αν αυτό είναι το καλύτερο που μπορούσατε να κάνετε- αλλά θα ήθελα να διευκρινίσετε, αν είναι δυνατό, ποιες πολιτικές, προγράμματα και κράτη μέλη αφορούν αυτά τα 2 100 εκατομμύρια που ανακτήθηκαν.
<SPEAKER ID="026" NAME="Herbert Bösch" AFFILIATION="PSE">
(DE) Κυρία Πρόεδρε, εκφράζω τα συγχαρητήριά μου προς το Ελεγκτικό Συνέδριο. Πρόκειται για μια καλή έκθεση που δείχνει κάποια πράγματα σαν καθρέφτης - μόνο που ορισμένοι δεν θέλουν να δουν σ' αυτόν τον καθρέφτη.
<P>
Δεν είναι δυνατόν, κύριε Kallas, αυτή η νέα Επιτροπή να μην θέλει να ακούσει τα κακά νέα από το Λουξεμβούργο σύμφωνα με την αρχή "shoot the messenger”. Ας ξαναδιαβάσουμε τις Συνθήκες. Εκεί αναφέρεται ότι η Επιτροπή -και κανένας άλλος- είναι υπεύθυνη για την εκτέλεση του ευρωπαϊκού προϋπολογισμού.
<P>
Ωστόσο, διαβάζω παντού μόνο για τους τομείς για τους οποίους δεν είστε υπεύθυνος, κύριε Kallas: για τους οργανισμούς, όπως λέτε ο ίδιος -θα συζητήσουμε στη συνέχεια γι' αυτό- ή όταν για παράδειγμα η Ελλάδα δεν εφαρμόζει το ολοκληρωμένο σύστημα διαχείρισης και ελέγχου (ΟΣΔΕ). Παντού εξαφανίζεται η Επιτροπή και αυτό είναι ένα σημείο που πρέπει να το συζητήσουμε σοβαρά -αφού είναι η πρώτη φορά που έχουμε να κάνουμε με τη νέα Επιτροπή. Πρέπει να αρχίσετε να αναλαμβάνετε τις ευθύνες σας, κύριε Kallas, αλλιώς δεν είστε ο κατάλληλος γι' αυτήν τη θέση.
<SPEAKER ID="027" NAME="Hubert Weber">
Πρόεδρος του Ελεγκτικού Συνεδρίου. (DE) Κυρία Πρόεδρε, αρχικά θα ήθελα να ευχαριστήσω τα μέλη του Σώματος που εκφράστηκαν τόσο θετικά για την έκθεσή μας και ιδίως τους κυρίους Staes, Lundgren, Pomés Ruiz και Bösch.
<P>
Θα ήθελα να επανέλθω στον Αντιπρόεδρο Kallas, ο οποίος παραπονέθηκε ότι τα μέσα μαζικής ενημέρωσης εστιάζονται διαρκώς στο θέμα της απάτης. Μπορώ να σας διαβεβαιώσω ότι για το θέμα αυτό υποστηρίζουμε απόλυτα την Επιτροπή μαζί με πολλούς βουλευτές που μίλησαν εδώ, όπως για παράδειγμα οι κύριοι Jørgensen, Fazakas και Titford. Είναι απαράδεκτο να ακούγεται διαρκώς το ίδιο: "απάτη, απάτη και πάλι απάτη". Αυτό είναι αδικαιολόγητο, επιζήμιο και ως εκ τούτου περιττό. Έχουμε κανόνες.
<P>
Τώρα περνάω στη δεύτερη πτυχή, δηλαδή τη σύσταση της βρετανικής Βουλής των Λόρδων, που ο κύριος Kallas θεωρεί πως πρέπει να ακολουθήσουμε. Έχουμε ένα σύστημα. " έκθεσή μας δεν μπορεί να επιβεβαιώσει ότι διαπράχθηκε απάτη. " απάτη διαπιστώνεται από δικαστές και όχι από το Ελεγκτικό Συνέδριο. Επομένως, θα εξετάσουμε με προσοχή την έκθεση της βρετανικής Βουλής των Λόρδων, που λάβαμε μόλις χθες το μεσημέρι. Συνέβαλα κι εγώ στη συμφωνία που επιτύχαμε με την Επιτροπή ότι αν διαπιστώσουμε πως υπάρχει υποψία απάτης, η υπόθεση θα ανατεθεί στην OLAF. Όπως είπαμε, υπάρχουν κανόνες για τις διαδικασίες.
<P>
Υποστηρίζω θερμά αυτό που είπε ο κ. Garriga Polledo: η συνεργασία με τις ομόλογες αρχές είναι μία πολύ σημαντική πτυχή και ευχαριστώ για τις ευχές σας - θα τις πάρουμε μαζί μας στη Βαρσοβία.
<P>
Ο κ. Mulder ρώτησε γιατί δεν υπάρχει γι' άλλη μια φορά οι λογαριασμοί δεν εγκρίθηκαν με ανεπιφύλακτη γνώμη. " απάντηση είναι απλά ότι εξακολουθεί να λείπει σε μεγάλο βαθμό η κατάλληλη διαχείριση κινδύνου σε επίπεδο βασικών πράξεων. Μόνον όταν θα υπάρχει αυτό, μπορούμε να καταλήξουμε σε μία θετική δήλωση αξιοπιστίας. Κι εδώ, το ποσοστό σφαλμάτων δεν θα είχε άλλο αποτέλεσμα από την εκ νέου έμφαση των μέσων μαζικής ενημέρωσης στην απάτη.
<P>
Είμαι πολύ υποχρεωμένος στον κ. Staes διότι είπε πως αν βελτιωθούν τα εσωτερικά συστήματα ελέγχου, θα καταλήξουμε σε μία θετική δήλωση αξιοπιστίας και ανέφερε και ορισμένα παραδείγματα. Δεν μπορώ παρά να συμφωνήσω. Μίλησα πολύ ξεκάθαρα στο ECOFIN και η Βουλή των Λόρδων του βρετανικού κοινοβουλίου, επεσήμανε μια σειρά προβλημάτων όπως για παράδειγμα η διπλή υπογραφή και η μαύρη λίστα. Λάβαμε χθες την έκθεση και πρέπει πρώτα να την εξετάσουμε προσεκτικά.
<P>
Σχετικά με όσα είπε ο κ. Mote έχω να πω ότι σήμερα το θέμα μας είναι η δήλωση αξιοπιστίας. Τα θέματα που έθιξε είναι ασφαλώς πολύ σημαντικά και ευχαρίστως θα συνεχίσω τον διάλογο που έχουμε ήδη ξεκινήσει.
<P>
Τώρα απάντησα ουσιαστικά στις περισσότερες από τις ερωτήσεις που μου τέθηκαν.
<SPEAKER ID="028" NAME="Siim Kallas">
Αντιπρόεδρος της Επιτροπής. (EN) Κυρία Πρόεδρε, θα ήθελα να ευχαριστήσω όλους τους βουλευτές για τις παρατηρήσεις τους. Αυτό αποτελεί ένα τμήμα μόνο της διαδικασίας και την προσεχή εβδομάδα θα ξεκινήσουμε τη διεξαγωγή λεπτομερέστερων ακροάσεων σχετικά με την εκτέλεση του προϋπολογισμού μας.
<P>
Απαντώντας σε ορισμένα σχόλια, θα ήθελα να πω ότι η Επιτροπή δεν κατηγορεί κανέναν. Προσπαθεί να αποκτήσει μια ακριβή εικόνα, η οποία θα συμβάλει σε μια επαρκή, ισορροπημένη αξιολόγηση της εκτέλεσης του ευρωπαϊκού προϋπολογισμού. Είμαστε απολύτως υπεύθυνοι για ό,τι κάνουμε και είμαστε διατεθειμένοι να επωμιστούμε αυτή την ευθύνη.
<P>
Ωστόσο, θα ήταν μη ρεαλιστικό να περιμένουμε να πει η Επιτροπή -σε απάντηση μιας ανάλυσης της εκτέλεσης του ευρωπαϊκού προϋπολογισμού η ουσία της οποίας είναι ότι η Επιτροπή είναι κακή- ότι δεν είναι κακή, αλλά ακόμα χειρότερη. Αυτό θα ήταν ανάρμοστο, αν και αναγνωρίζουμε πλήρως τα αδύνατα σημεία μας. Τα θέματα της εσωτερικής πολιτικής θα είναι ο πιο ευάλωτος τομέας των δραστηριοτήτων μας για το 2005. Κατά τη διάρκεια των τριών διαδικασιών δημοσιονομικής απαλλαγής στις οποίες συμμετείχα, διαπίστωσα πραγματικές βελτιώσεις και ξέρω τι μπορεί να γίνει για να βελτιωθεί η κατάσταση περαιτέρω. Θα καταβάλουμε κάθε προσπάθεια προκειμένου να βελτιωθεί αυτή η κατάσταση και στόχος μας είναι μια ολοκληρωμένη, επαρκής επαγγελματική αξιολόγηση της εκτέλεσης του προϋπολογισμού της ΕΕ από κάθε άποψη, είτε πρόκειται για τα επιτεύγματα είτε για τις αδυναμίες της, για σφάλματα ή απάτη, κλπ. Σκοπός και επιθυμία μας είναι να δείξουμε σε όλους ότι αν και ο μηχανισμός είναι τεράστιος και μπορεί να βελτιωθεί, τα πράγματα δεν πάνε καθόλου άσχημα. Γνωρίζοντας τις εμπειρίες των κρατών μελών στη σφαίρα της δημόσιας διοίκησης και ξέροντας τι συμβαίνει σε διάφορα κράτη μέλη και σε άλλους διεθνείς οργανισμούς, μπορώ να δηλώσω ότι τα πράγματα δεν πάνε καθόλου άσχημα μάλιστα. Επιθυμία μας είναι το ευρύ κοινό, οι βουλευτές του Κοινοβουλίου και το Ελεγκτικό Συνέδριο να δουν και αυτή την πλευρά των δραστηριοτήτων μας.
<P>
Όσον αφορά την ερώτηση του κ. Mulder σχετικά με τις δημοσιονομικές προοπτικές και την ιδέα της αυξημένης συμμετοχής των κρατών μελών σε αυτή τη διαδικασία -το θέμα των εθνικών δηλώσεων- χαιρετίζω την αλλαγή στάσης. Όταν αρχίσαμε να συζητάμε αυτό το θέμα, μόνο ένα ή δύο κράτη μέλη συμμερίζονταν την άποψη ότι τα κράτη μέλη θα πρέπει να αναλάβουν μεγαλύτερο μέρος της ευθύνης. Αυτή η στάση αλλάζει αλλά, όπως γνωρίζω από την περιορισμένη εμπειρία μου στα ευρωπαϊκά θέματα, είναι προφανές ότι θα χρειαστεί χρόνος. Χαιρόμαστε που τα κράτη μέλη συμφώνησαν να παράσχουν μια σύνοψη των δηλώσεων των οργανισμών πληρωμής, γεγονός που αποτελεί βήμα προόδου, και εργαζόμαστε από κοινού με τα κράτη μέλη για να σημειωθεί περαιτέρω πρόοδος.
<P>
Όσον αφορά την ίδια τη δήλωση, συμμερίζομαι απόλυτα την άποψη του Ελεγκτικού Συνεδρίου ότι δεν αποτελεί λύση από μόνη της για όλα τα προβλήματα. Είναι μέρος του πολύ ευρύτερου θέματος του συστημικού και διαρθρωτικού ελέγχου, ο οποίος θα επιφέρει τα αναμενόμενα αποτελέσματα.
<P>
Ας συζητήσουμε λοιπόν κάθε πτυχή και ας μην παραλείψουμε τίποτα από το πεδίο των συζητήσεών μας. Ας συζητήσουμε επίσης το θέμα της μεθοδολογίας και τις δράσεις και τις αδυναμίες μας. Ας διεξαγάγουμε μια ολοκληρωμένη, επαγγελματική και ικανοποιητική συζήτηση σχετικά με αυτό το θέμα, και τότε όλοι θα είμαστε ικανοποιημένοι.
<SPEAKER ID="029" NAME="Ashley Mote" AFFILIATION="NI">
(EN) Κυρία Πρόεδρε, με διακόψατε στη μέση της ομιλίας μου διότι προφανώς δεν σας πληροφόρησαν σωστά σχετικά με τον χρόνο που είχα στη διάθεσή μου. Ως εκ τούτου, δεν κατάφερα να αναφερθώ σε ένα πολύ σημαντικό, όπως πιστεύω, θέμα και να επιστήσω την προσοχή του Κοινοβουλίου σε άλλες διατυπώσεις που συμπεριελήφθησαν στην έκθεση της Βουλής των Λόρδων, η οποία δημοσιεύθηκε χθες βράδυ και αναφέρει -και ο κ. Kallas παρέλειψε να αναφερθεί σε αυτές- ότι η Επιτροπή πρέπει να επικεντρωθεί στην απαίτηση από τους υπαλλήλους και από τα σημερινά ελεγκτικά όργανα να αναλάβουν την ευθύνη για τα συστήματα και τους λογαριασμούς τους και ότι αυτή η διαδικασία πρέπει να κορυφωθεί με την απαίτηση να υπογράψει ο Γενικός Γραμματέας της Επιτροπής μια βεβαίωση ότι οι ετήσιοι λογαριασμοί της Επιτροπής είναι ακριβείς και δίκαιοι. Εκτιμώ ότι αυτή ήταν μία από τις πιο σημαντικές δηλώσεις που είχαμε μέχρι τώρα σχετικά με τη διαδικασία βελτίωσης των προτύπων στο Κοινοβούλιο και θέλω να βεβαιωθώ ότι είναι απολύτως κατανοητή.
<SPEAKER ID="030" NAME="Πρόεδρος">
Ήσασταν ο ομιλητής της Ομάδας σας και η Ομάδα σας έλαβε χρόνο ομιλίας ενός λεπτού για τη συζήτηση αυτή, δηλαδή σας διέκοψα την κατάλληλη στιγμή και δεν γίνεται τώρα να προσπαθείτε να εξασφαλίσετε κι άλλο χρόνο ομιλίας μέσω ενστάσεων επί της διαδικασίας.
<SPEAKER ID="031" NAME="Jan Mulder" AFFILIATION="ALDE">
(EN) Κυρία Πρόεδρε, θέλω να ρωτήσω κάτι τον Επίτροπο Kallas για να διευκρινιστεί. Ήταν λίγο διφορούμενος στην απάντηση που έδωσε στην ερώτησή μου, γι' αυτό θέλω απλώς να τον ρωτήσω ξανά: πότε θα υπενθυμίσει η Επιτροπή στα κράτη μέλη τις υποχρεώσεις σχετικά με τις δημοσιονομικές προοπτικές;
<SPEAKER ID="032" NAME="Siim Kallas">
Αντιπρόεδρος της Επιτροπής. (EN) Κυρία Πρόεδρε, έχουμε ήδη υπενθυμίσει στα κράτη μέλη αυτή την υποχρέωση στην επιστολή μας προς αυτά και θα το κάνουμε επίσης στη σύνοδο του Συμβουλίου όπου θα συζητηθούν αυτά τα θέματα ξανά. Προσπαθούμε να προωθήσουμε την ιδέα και κάνουμε ό,τι μπορούμε, αλλά, όπως και στην περίπτωση του Κοινοβουλίου, υπάρχει ένα όριο ως προς το τι μπορούμε να κάνουμε σε αυτό το θέμα.
<SPEAKER ID="033" NAME="Πρόεδρος">
" συζήτηση έληξε.
<P>
Γραπτές δηλώσεις (άρθρο 142 του Κανονισμού)
<SPEAKER ID="034" NAME="Richard Corbett" AFFILIATION="PSE">
(EN) Οι δαπάνες της ΕΕ παρουσιάζουν τις ίδιες αδυναμίες με τις δαπάνες πολλών μεγάλων οργανισμών, κυβερνήσεων, υπουργείων και διεθνών οργανώσεων: δαπανώνται χρήματα σε τόσο μεγάλο φάσμα δράσεων και σε τόσα πολλά μέρη που οι ελεγκτές δεν μπορούν να εγγυηθούν ότι τα ακριβή ποσά δαπανήθηκαν πάντα σωστά. Ο ομοσπονδιακός προϋπολογισμός των "ΠΑ δεν λάμβανε θετική δήλωση αξιοπιστίας για περίπου οκτώ χρόνια. Το Υπουργείο Εργασίας και Συντάξεων της Βρετανίας δεν έχει λάβει την αντίστοιχη δήλωση τα τελευταία 15 χρόνια - και ο προϋπολογισμός του είναι μεγαλύτερος από αυτόν ολόκληρης της ΕΕ!
<P>
Όπως ανέφερε η Βουλή των Λόρδων του "Β χθες, φαίνεται ότι υπάρχει σχετικά μικρός βαθμός πραγματικής απάτης στον προϋπολογισμό της ΕΕ. Οι ελεγκτές διαπίστωσαν περιπτώσεις τεχνικών παρατυπιών, οι οποίες συνήθως έχουν ως αποτέλεσμα μια επιστροφή στον προϋπολογισμό της ΕΕ, ούτως ή άλλως, ή καθυστερημένη πληρωμή ή ατελή γραφική εργασία που επισπεύδεται αργότερα. Ο κιτρινισμός των δημοσιογραφικών άρθρων οδηγεί στον χαρακτηρισμό στη συνέχεια όλων αυτών των περιστατικών ως "απάτη", ενώ δεν είναι.
<P>
Απαιτείται περαιτέρω πρόοδος στην εξάλειψη αυτών των σφαλμάτων. Θέλω να δω ένα σύστημα όπου οι ετήσιες δηλώσεις αξιοπιστίας θα πρέπει να δίνονται στα τμήματα της Επιτροπής και σε κάθε μία από τις 25 εθνικές κυβερνήσεις ξεχωριστά, αντί σε μία ενιαία δήλωση για ολόκληρη την ΕΕ.
<SPEAKER ID="035" NAME="Véronique Mathieu" AFFILIATION="PPE-DE">
(FR) Στην ετήσια έκθεσή του, το Ελεγκτικό Συνέδριο προβαίνει σε θετική δήλωση αξιοπιστίας όσον αφορά τους λογαριασμούς της Ευρωπαϊκής Ένωσης του έτους 2005 και συγχαίρει την Επιτροπή για την εφαρμογή του νέου λογιστικού συστήματος για το οικονομικό έτος. Εντούτοις, σε ό,τι αφορά τη νομιμότητα και την κανονικότητα των βασικών δημοσιονομικών πράξεων -δηλαδή, τις πληρωμές που πραγματοποιήθηκαν προς και από τα ταμεία της ΕΕ- το Ελεγκτικό Συνέδριο διαπιστώνει ότι δεν διασφαλίζεται πάντα προσήκουσα διαχείριση του κινδύνου όσον αφορά σημαντικούς τομείς δαπανών.
<P>
Στην πλειονότητά τους, αυτά τα λάθη οφείλονται στην πλημμελή γνώση των ισχυόντων κανόνων, σε μη επιλέξιμες δαπάνες ή σε προσπάθειες εξαπάτησης εκ μέρους των τελικών δικαιούχων (αγρότες, τοπικές αρχές ή διαχειριστές των έργων).
<P>
Σε ποιον πρέπει να επιρριφθεί η ευθύνη; Καταρχάς στην Επιτροπή, αφού αυτή βάσει των Συνθηκών είναι άμεσα υπεύθυνη για την εκτέλεση του ευρωπαϊκού προϋπολογισμού. Πρέπει να ενισχύσει την ποιότητα του εσωτερικού ελέγχου, οι διαδικασίες πρέπει να απλοποιηθούν για να αποτραπεί η μη τήρηση των κριτηρίων επιλεξιμότητας, η διπλοεγγραφή ή η υπερεκτίμηση των δαπανών. Τέλος, τα κράτη μέλη πρέπει επίσης να αναλάβουν τις ευθύνες τους στον βαθμό που το 76% των πόρων δαπανάται από τις εθνικές ή τοπικές αρχές. Θεωρώ πρωταρχικής σημασίας τη δέσμευση των κρατών μελών να υποβάλλουν τις ετήσιες δηλώσεις τους για τον τρόπο που δαπανώνται οι πόροι της Ευρωπαϊκής Ένωσης, τους οποίους διαχειρίζονται.
