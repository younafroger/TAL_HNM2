<CHAPTER ID="010">
Συμφωνία ΕΚ/Ρωσίας για τις θεωρήσεις βραχείας διαμονής - Συμφωνία επανεισδοχής ΕΚ/Ρωσίας (συζήτηση) 
<SPEAKER ID="266" NAME="Πρόεδρος">
" ημερήσια διάταξη προβλέπει την κοινή συζήτηση των ακόλουθων εκθέσεων:
<P>
(Α6-0029/2007) της κ. da Assunção Esteves, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την πρόταση απόφασης του Συμβουλίου περί σύναψης της συμφωνίας για την απλούστευση της έκδοσης θεωρήσεων βραχείας διαμονής μεταξύ της Ευρωπαϊκής Κοινότητας και της Ρωσικής Ομοσπονδίας - C6-0169/2006 -, και
<P>
(Α6-0028/2007) της κ. da Assunção Esteves, εξ ονόματος της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, σχετικά με την πρόταση απόφασης του Συμβουλίου για τη σύναψη της συμφωνίας επανεισδοχής μεταξύ της Ευρωπαϊκής Κοινότητας και της Ρωσικής Ομοσπονδίας - C6-0168/2006 -.
<SPEAKER ID="267" NAME="Günter Gloser">
Προεδρεύων του Συμβουλίου. (DE) Κύριε Πρόεδρε, επιτρέψτε μου να μιλήσω εδώ εξ ονόματος και της Επιτροπής και του Συμβουλίου που υποστηρίζουν και τα δύο πλήρως τα αιτήματα του Ευρωπαϊκού Κοινοβουλίου για τον σεβασμό των ανθρωπίνων δικαιωμάτων στη Ρωσική Ομοσπονδία. " Επιτροπή και το Συμβούλιο επαναλαμβάνουν ότι ο σεβασμός των ανθρωπίνων δικαιωμάτων είναι θεμελιώδης παράγων στο πλαίσιο της εφαρμογής της συμφωνίας μεταξύ της Ευρωπαϊκής Κοινότητας και της Ρωσικής Ομοσπονδίας για τη διευκόλυνση της έκδοσης θεωρήσεων και την επανεισδοχή.
<P>
Θα μπορέσετε να παρακολουθήσετε προσεκτικά αυτήν την πτυχή της συμφωνίας επανεισδοχής και της συμφωνίας για τη διευκόλυνση θεώρησης στο πλαίσιο των κοινών επιτροπών που συστήθηκαν και στο πλαίσιο της τελευταίας θα παρακολουθήσετε επίσης με προσοχή αν τηρούνται η αρχή της αμοιβαιότητας κατά την εφαρμογή της συμφωνίας, η ίση μεταχείριση κατά την καταχώρηση υπηκόων της Ευρωπαϊκής Ένωσης και της Ρωσικής Ομοσπονδίας και η ελεύθερη κυκλοφορία προσώπων στην επικράτεια της τελευταίας.
<P>
Ο σεβασμός των ανθρωπίνων δικαιωμάτων και των θεμελιωδών ελευθεριών συνιστά γενικά το θεμέλιο των σχέσεων ΕΕ-Ρωσίας, που βασίζονται στη συμφωνία εταιρικής σχέσης και συνεργασίας και στα χρονοδιαγράμματα για τους κοινούς χώρους.
<P>
Επιπροσθέτως, σύμφωνα με το χρονοδιάγραμμα για τον κοινό χώρο ελευθερίας, ασφάλειας και δικαιοσύνης, η Ευρωπαϊκή Ένωση και η Ρωσική Ομοσπονδία συμφώνησαν να ενισχύσουν τη συνεργασία τους με τον σεβασμό των ατομικών δικαιωμάτων στα κράτη μέλη της ΕΕ και στη Ρωσία, όπου συμπεριλαμβάνονται και τα δικαιώματα των μεταναστών και των μειονοτήτων, καθώς και ο σεβασμός των θεμελιωδών δικαιωμάτων και ελευθεριών όπως ορίζεται από τη σύμβαση για την προστασία των ανθρωπίνων δικαιωμάτων και των θεμελιωδών ελευθεριών και τη διεθνή σύμβαση για την άρση κάθε είδους φυλετικής διάκρισης. Σε αυτό το χρονοδιάγραμμα προβλέπεται επίσης η προαγωγή της συνεργασίας στον τομέα της προστασίας των δικαιωμάτων των παιδιών και σε αυτό το πλαίσιο έγιναν βολιδοσκοπήσεις για να εξεταστούν οι δυνατότητες προσχώρησης σε διεθνείς συμφωνίες.
<P>
Οι εξαμηνιαίες διαβουλεύσεις ΕΕ-Ρωσίας για τα ανθρώπινα δικαιώματα προσφέρουν επίσης στην ΕΕ την ευκαιρία συζήτησης γενικότερων θεμάτων με τη Ρωσία.
<SPEAKER ID="268" NAME="Benita Ferrero-Waldner">
Μέλος της Επιτροπής. (EN) Κύριε Πρόεδρε, καταρχάς θέλω να ευχαριστήσω την εισηγήτρια της Επιτροπής Πολιτικών Ελευθεριών, Δικαιοσύνης και Εσωτερικών Υποθέσεων, κ. Esteves, και τους εισηγητές της Επιτροπής Εξωτερικών Υποθέσεων, κ. Pinior και κ. Vatanen, για τις εκθέσεις τους σχετικά με τις συμφωνίες για τη διευκόλυνση της έκδοσης θεωρήσεων και την επανεισδοχή. Αντανακλούν τις ανησυχίες του Ευρωπαϊκού Κοινοβουλίου και τη συμβουλή στην οποία θα δώσει ιδιαίτερη προσοχή η Επιτροπή στην παρακολούθηση της εφαρμογής των δύο συμφωνιών. Θέλω να επιβεβαιώσω την κοινή δήλωση Συμβουλίου-Επιτροπής που μόλις ακούσατε, την οποία ο Αντιπρόεδρος Frattini και εγώ απευθύναμε στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων κατόπιν αιτήματος του προέδρου της, κ. Cavada.
<P>
Δεν θα υποτιμούσα τις ανησυχίες που έχει η Ευρωπαϊκή Ένωση για την κατάσταση των ανθρωπίνων δικαιωμάτων στη Ρωσία. Εξακολουθούμε να προβληματιζόμαστε για τις ελλείψεις ειδικά σχετικά με το κράτος δικαίου και την ελευθερία των μέσων ενημέρωσης στη Ρωσία. Κατανοώ και συμμερίζομαι τις ανησυχίες που εκφράζει το Ευρωπαϊκό Κοινοβούλιο ως προς αυτό το θέμα.
<P>
" Επιτροπή πάντα προσέβλεπε στο Ευρωπαϊκό Κοινοβούλιο ως σύμμαχο στην προώθηση των αρχών της δημοκρατίας και της καθολικότητας των ανθρωπίνων δικαιωμάτων στις σχέσεις μας με χώρες εταίρους όπως η Ρωσία. Λόγω της ιδιότητάς τους, αλλά και επειδή αποτελούν ακρογωνιαίους λίθους της ειρήνης και της ανθρώπινης ανάπτυξης, αποτελούν συμφωνημένες κοινές αξίες και τα θεμέλια της μακροπρόθεσμης στρατηγικής εταιρικής σχέσης που η Ευρωπαϊκή Ένωση θέλει να έχει με τη Ρωσία.
<P>
Από την αρχή, η Επιτροπή τόνιζε και θα συνεχίσει να τονίζει στις ρωσικές αρχές ότι η στρατηγική εταιρική σχέση μας βασίζεται στις κοινές αξίες που διέπουν τις σχέσεις ΕΕ-Ρωσίας όπως παγιώνονται στη συμφωνία εταιρικής σχέσης και συνεργασίας και στους τέσσερις οδικούς χάρτες για τους κοινούς χώρους. Προβλέπουν ρητά την ενίσχυση της συνεργασίας μας μέσω του σεβασμού των ατομικών δικαιωμάτων στα κράτη μέλη της ΕΕ και στη Ρωσία.
<P>
" συμφωνία επανεισδοχής σέβεται πλήρως τα ανθρώπινα δικαιώματα και τις θεμελιώδεις ελευθερίες και είναι συνεπής με τις κοινοτικές πολιτικές για τα ανθρώπινα δικαιώματα. Το άρθρο 18 της συμφωνίας διευκρινίζει ρητά ότι η συμφωνία δεν θίγει τα δικαιώματα, τις υποχρεώσεις και τις αρμοδιότητες της Κοινότητας, των κρατών μελών και της Ρωσικής Ομοσπονδίας που απορρέουν από το Διεθνές Δίκαιο, και ειδικότερα από τη Σύμβαση της Γενεύης του 1951 σχετικά με το καθεστώς των προσφύγων, την Ευρωπαϊκή Σύμβαση του 1950 για την προάσπιση των δικαιωμάτων του ανθρώπου και τη Σύμβαση του Ο"Ε του 1984 κατά των βασανιστηρίων και άλλων τρόπων σκληρής, απάνθρωπης ή ταπεινωτικής μεταχείρισης ή τιμωρίας.
<P>
" πρακτική εφαρμογή της συμφωνίας επανεισδοχής θα υπόκειται στην αποκλειστική αρμοδιότητα των κρατών μελών και των εθνικών αρχών της Ρωσίας. Όλες αυτές οι αρχές δεσμεύονται άμεσα από τα προαναφερόμενα διεθνή όργανα και οι μεμονωμένες αποφάσεις επιστροφής τους υπόκεινται σε δικαστική επανεξέταση ενώπιον των εθνικών δικαστηρίων.
<P>
Όσον αφορά τους αιτούντες άσυλο, θα ήθελα να διευκρινίσω ότι δεν περιλαμβάνονται στο πεδίο εφαρμογής της συμφωνίας επανεισδοχής. Για τη διάρκεια της διαδικασίας ασύλου τους έχουν ένα προσωρινό δικαίωμα να παραμείνουν στην επικράτεια των κρατών μελών. " συμφωνία καλύπτει μόνο τους παράνομους μετανάστες, δηλαδή τα άτομα που δεν πληρούσαν ή δεν πληρούν πλέον τους ισχύοντες όρους για την είσοδο, την παρουσία ή τη διαμονή στη χώρα.
<P>
Στην περίπτωση των αιτήσεων χορήγησης ασύλου στα σύνορα, η αρχή της μη επαναπροώθησης πρέπει να γίνει απολύτως σεβαστή από τα κράτη μέλη σύμφωνα με το άρθρο 18 της Συμφωνίας.
<P>
Αξιότιμοι βουλευτές, η επέκταση των κοινών μας συνόρων μετά τη διεύρυνση της ΕΕ έχει ασφαλώς διευρύνει το πεδίο εφαρμογής της συνεργασίας μας με τη Ρωσία. " Ρωσία είναι, και πρέπει να είναι, ένας στρατηγικός εταίρος και ένας σημαντικός γείτονας για την Ευρωπαϊκή Ένωση. Τώρα η πολιτική μετανάστευσης και η κυκλοφορία των ανθρώπων έχουν καταστεί στρατηγικές προτεραιότητες για τις εξωτερικές σχέσεις της ΕΕ εν γένει και με τη Ρωσία ειδικά. Πιστεύω ακράδαντα ότι μόνο με τη συνεργασία με τη Ρωσία μπορούμε να επιτύχουμε πραγματικά αποτελέσματα σε αυτούς τους τομείς κοινού ενδιαφέροντος.
<P>
Μέσω της διευκόλυνσης της χορήγησης θεωρήσεων, συμβάλλουμε αποφασιστικά στον κοινό στόχο της οικοδόμησης μιας νέας Ευρώπης χωρίς διαχωριστικές γραμμές και της διευκόλυνσης των ταξιδιών των πολιτών μας. Ενισχύουμε την εμπιστοσύνη και τον διάλογο. Οι διαπροσωπικές επαφές εντείνονται και η οικονομική και κοινωνική μας αλληλεπίδραση αυξάνεται προς όφελος όλων των πολιτών μας. Μέσω της επανεισδοχής καταπολεμούμε αποτελεσματικά την παράνομη μετανάστευση, συμβάλλοντας στην κοινή διαχείριση της μετανάστευσης.
<P>
Τέλος, η πρώτη συμφωνία σχετικά με τη διευκόλυνση χορήγησης θεώρησης που αποτέλεσε αντικείμενο διαπραγμάτευσης από την Κοινότητα και η πρώτη συμφωνία επανεισδοχής που συνήφθη με σημαντική χώρα εταίρο αποτελούν απτά σημεία της πρακτικής συνεργασίας μας στο πλαίσιο του προαναφερόμενου κοινού χώρου ελευθερίας, ασφάλειας και δικαιοσύνης. Αποτελούν μαρτυρία της απόφασής μας να αντιμετωπίσουμε επιτυχώς τις κοινές προκλήσεις με τη Ρωσία. Θα παραμείνουν, πιστεύω, ως ορόσημο, τομεακές συμφωνίες στο πλαίσιο της γενικής νέας αρχιτεκτονικής που προβλέπεται από τη στρατηγική συμφωνία για την οποία ελπίζουμε ότι θα ξεκινήσουν διαπραγματεύσεις με τη Ρωσία σύντομα.
<SPEAKER ID="269" NAME="Maria da Assunção Esteves " LANGUAGE="PT">
Κύριε Πρόεδρε, κυρία Επίτροπε, κύριε Προεδρεύων του Συμβουλίου, κυρίες και κύριοι, στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, το Κοινοβούλιο συζήτησε τις συμφωνίες σχετικά με τη διευκόλυνση θεώρησης και την επανεισδοχή των παράνομων μεταναστών, οι οποίες συνήφθησαν μεταξύ της ΕΕ και της Ρωσικής Ομοσπονδίας. Με την ενεργή παρέμβαση των περισσότερων μελών της επιτροπής και με την ιδιαίτερη βοήθεια του κ. Lax, του κ. Vatanen και της κ. Roure, τους οποίους θέλω να ευχαριστήσω, η συζήτηση ήταν πολύ ενδιαφέρουσα. Ήταν δύσκολη συζήτηση διότι το πολιτικό τοπίο της Ρωσικής Ομοσπονδίας και η δύσκολη σχέση της με τη δημοκρατία και τα ανθρώπινα δικαιώματα απασχολούσε πάντα τους ανθρώπους.
<P>
Πρώτον, η συμβουλή του Κοινοβουλίου ζητήθηκε όταν δεν ήταν πλέον δυνατόν να επηρεαστεί το περιεχόμενο των συμφωνιών. " Επιτροπή και το Συμβούλιο πρέπει να μας φέρνουν αυτές τις συμφωνίες σε πιο πρώιμο στάδιο, στο πλαίσιο της διοργανικής συνεργασίας που προβλέπεται στις Συνθήκες. Γνωρίζουμε ότι ο στάσιμος διακυβερνητικός χαρακτήρας της εξωτερικής πολιτικής της Ένωσης δεν μας παρέχει όλες τις εξουσίες ενός πραγματικού Κοινοβουλίου. Θα έρθει η μέρα που θα γίνει αυτό, όταν περάσει η κρίση του Ευρωπαϊκού Συντάγματος.
<P>
" διατύπωση των συμφωνιών, και το πολιτικό τοπίο που τις πλαισιώνει, εγείρει πολλά ζητήματα που πρέπει να αντιμετωπίσει το Κοινοβούλιο. " συμφωνία σχετικά με τη διευκόλυνση της έκδοσης θεωρήσεων δεν εγγυάται την πραγματική αμοιβαιότητα ανάμεσα στην ΕΕ και στη Ρωσική Ομοσπονδία, είτε με τη διατύπωσή της είτε αναφορικά με τον τρόπο με τον οποίο προβλέπεται ότι θα συμβούν τα γεγονότα. " απόκτηση θεωρήσεων στη Ρωσική Ομοσπονδία είναι μια φοβερά πολύπλοκη διαδικασία: υποχρεωτική καταχώρηση σε κάθε ταξίδι στη Ρωσία, χρεώσεις, πρόσθετες άδειες, ιδίως για τα ταξίδια στην Τσετσενία και σε ειδικά μέρη της Ανατολικής Ρωσίας, προσκλήσεις για εισδοχή, οι οποίες συντελούν στη διαφθορά, σε γραφειοκρατικά εμπόδια· το ένα εμπόδιο μετά το άλλο. Όπως όλοι γνωρίζουμε, η απλούστευση των θεωρήσεων στη Ρωσία περιβάλλεται από ένα πέπλο αβεβαιότητας. Αυτό που θέλει το Κοινοβούλιο και περιμένει να δει είναι μια ισχυρή δέσμευση από την πλευρά της Επιτροπής και του Συμβουλίου για την άσκηση πίεσης στις ρωσικές αρχές.
<P>
Παρ' όλες τις δυσκολίες, το Κοινοβούλιο χαιρετίζει το πνεύμα διαφάνειας που θα προκύψει από τις συμφωνίες διευκόλυνσης της θεώρησης στις σχέσεις μεταξύ των λαών μας. Είναι το είδος της διαφάνειας που απαιτείται για μια νέα Ευρώπη, για μια ευρύτερη Ευρώπη, γι' αυτή τη δικαιοσύνη σε ευρεία κλίμακα που όλοι θέλουμε να οικοδομήσουμε. Οι συμφωνίες για την επανεισδοχή μεταναστών προκάλεσαν επίσης έντονη συζήτηση στην Επιτροπή Πολιτικών Ελευθεριών. Απορρίψαμε τον απλοϊκό και επικίνδυνο χαρακτηρισμό αυτής της συμφωνίας ως καθαρά τεχνική συμφωνία. Μια συμφωνία που ασχολείται με τους ανθρώπους, εξ ορισμού, δεν είναι ποτέ τεχνική, και αυτό ισχύει ειδικά για τις συμφωνίες σχετικά με τους παράνομους μετανάστες, οι οποίες φέρνουν στο φως την ανθρώπινη δυστυχία της φτώχειας και του κοινωνικού αποκλεισμού. " δυστυχία κάποιων μας επηρεάζει όλους. Αν υπάρχει ένας τομέας στον οποίο οι εγγυήσεις των ανθρωπίνων δικαιωμάτων μπορούν να είναι ευαίσθητες αυτός ακριβώς είναι ο τομέας της μετανάστευσης.
<P>
Το Κοινοβούλιο ανησυχεί ειδικά για τις εγγυήσεις των ανθρωπίνων δικαιωμάτων στην ταχεία διαδικασία επανεισδοχής και για τον σεβασμό προς το καθεστώς στο διεθνές δίκαιο των αιτούντων άσυλο και των απάτριδων. " ταχύτητα της διαδικασίας δεν είναι αξία· η ανθρώπινη αξιοπρέπεια σε όλη τη διαδικασία είναι αξία, η οποία πρέπει να χαρακτηρίζεται από δικαιώματα κατά τη δοκιμασία της παράνομης μετανάστευσης, δηλαδή το δικαίωμα στην υπεράσπιση, στην ανθρώπινη μεταχείριση στη φυλακή, στην επανένωση της οικογένειας και στο σωματικό και ψυχολογικό απαραβίαστο. Γι' αυτό η Κοινή Επιτροπή Επανεισδοχής, η οποία αναφέρεται στη συμφωνία, πρέπει να περιλαμβάνει ένα στοιχείο εποπτείας των ανθρωπίνων δικαιωμάτων, και εννοώ ενεργή εποπτεία, διότι αυτή είναι η ταυτότητα της Ευρώπης - αυτό είναι που χαρακτηρίζει την Ευρώπη. Τα ανθρώπινα δικαιώματα είναι το μόνο κριτήριο βάσει του οποίου μπορεί να μετρηθεί η συμμόρφωση στις συμφωνίες και η καλή πίστη των μερών.
<P>
Κυρία Επίτροπε, κύριε Προεδρεύων του Συμβουλίου, μια πολιτική πράξη εξαρτάται πάντα από τις περιστάσεις και σε αυτή την περίπτωση η περίσταση είναι η αναζήτηση από την ΕΕ της δικής της ενέργειας και η επίμονη άρνηση της Ρωσικής Ομοσπονδίας να υπογράψει βασικές διακηρύξεις ανθρωπίνων δικαιωμάτων. Ωστόσο, η σιωπή της Ένωσης σε αυτό το θέμα θα ισοδυναμούσε με άρνηση του πολιτισμού δικαιωμάτων της. " Ένωση δεν πρέπει να κρύψει αυτόν τον πολιτισμό. Σε οποιοδήποτε μέρος του κόσμου, η realpolitik δεν πρέπει να προκαλεί διαρκώς τα ιδανικά μας. Μια κοινή συμβιβαστική δήλωση από το Συμβούλιο και την Επιτροπή, όπως αυτή που υπόσχονται και που συνοδεύει την απόφαση του Συμβουλίου, είναι το πιο σημαντικό βήμα που κάναμε σήμερα. Είναι ένα μικρό βήμα ή ένα τεράστιο άλμα; " απάντηση έγκειται στην ηθική συνείδηση των κύριων παραγόντων - μόνο ο χρόνος θα δείξει.
<P>
Κύριε Πρόεδρε, περίμενα ότι θα είχα λιγότερο χρόνο ομιλίας, συνεπώς τώρα θα δώσω περισσότερο χρόνο στους άλλους ομιλητές.
<SPEAKER ID="270" NAME="Πρόεδρος">
Καθώς είχατε δύο εκθέσεις, δικαιούσασταν δύο φορές από πέντε λεπτά, ήτοι σύνολο δέκα λεπτά, όμως ήσασταν λακωνική και εκπληρώσατε το καθήκον σας με τον καλύτερο τρόπο.
<SPEAKER ID="271" NAME="Ari Vatanen " AFFILIATION="PPE-DE">
συντάκτης γνωμοδότησης της Επιτροπής Εξωτερικών Υποθέσεων. - (FI) Κύριε Πρόεδρε, κυρίες και κύριοι, αν εξετάσουμε αντικειμενικά τη συμφωνία που επιτύχαμε, δεν μπορούμε να αρνηθούμε ότι πρόκειται για ένα βήμα προς τη σωστή κατεύθυνση, αν και είναι ένα πολύ μετριοπαθές βήμα. Δεν πρέπει να ξεχνάμε ότι η αρχική πρόταση είχε πολύ μετριοπαθές πεδίο εφαρμογής. Ένα από τα τρία κύρια στοιχεία που εξακολουθούν να προκαλούν δυσκολίες σε όσους ταξιδεύουν στη Ρωσία είναι η απαίτηση καταχώρησης. Πώς γίνεται να ζητείται ακόμα από τους ταξιδιώτες σήμερα να δηλώνουν την παρουσία τους στην αστυνομία σε διαφορετικά μέρη; Στην πράξη, αυτή η απαίτηση εμποδίζει τελείως τις μετακινήσεις με αυτοκίνητο στη Ρωσία.
<P>
" Ρωσική Ομοσπονδία εισήγαγε πρόσφατα έναν νόμο που εμποδίζει την είσοδο ανεπιθύμητων ατόμων στη Ρωσία. Τι κριτήρια χρησιμοποιούνται όμως; Απαγορεύεται η είσοδος στη Ρωσία σε εκείνους που διαφωνούν με τη Ρωσία, με το Κρεμλίνο, με τον Πούτιν ή με την ομιλία του στο Μόναχο; Αυτά είναι τα κριτήρια που χρησιμοποιούνται για να χαρακτηριστεί κάποιος ανεπιθύμητος στη Ρωσία; Υπάρχουν περιφέρειες στη Ρωσία, όπως η Τσετσενία και άλλες περιοχές, όπου οι ταξιδιώτες δεν μπορούν καν να μεταβούν.
<P>
Το δύσκολο στην όλη κατάσταση είναι το γεγονός ότι αυτή αντανακλά τη σχέση ανάμεσα στην ΕΕ και στη Ρωσία. Δείχνει πόσο ανίκανοι είμαστε να επιλύσουμε τα προβλήματα σε ισότιμη βάση. " Επιτροπή μίλησε με ωραία λόγια για κοινές αξίες, αλλά πού είναι αυτές οι αξίες ακριβώς; Αν είχαμε κοινές αξίες, θα μπορούσαμε να συνάψουμε ισόρροπες συμφωνίες που θα εξυπηρετούσαν τα συμφέροντα και των δύο πλευρών και το κοινό μας μέλλον. Αν δεχθούμε μονόπλευρες συμφωνίες όπως αυτή, στην πραγματικότητα θα επιβραδύνουμε τη μετάβαση της Ρωσίας στο κράτος δικαίου. Σε αυτή τη συμφωνία υπάρχει ο απόηχος μιας περασμένης εποχής και αν εξετάσουμε ειλικρινά την εταιρική μας σχέση και την ανάπτυξή της, θα πρέπει να ξεκινήσουμε την κατάρτιση μιας νέας συμφωνίας αμέσως.
<SPEAKER ID="272" NAME="Józef Pinior " AFFILIATION="PSE">
συντάκτης γνωμοδότησης της Επιτροπή Εξωτερικών Υποθέσεων. - (PL) Κύριε Πρόεδρε, ήμουν ο συντάκτης της γνωμοδότησης της Επιτροπής Εξωτερικών Υποθέσεων για την απόφαση του Συμβουλίου σχετικά με τη σύναψη μιας συμφωνίας επανεισδοχής μεταξύ της Ευρωπαϊκής Ένωσης και της Ρωσικής Ομοσπονδίας. " Επιτροπή Εξωτερικών Υποθέσεων χαιρέτισε τη σύναψη μιας συμφωνίας επανεισδοχής μεταξύ της Ευρωπαϊκής Ένωσης και της Ρωσικής Ομοσπονδίας, παράλληλα με τη συμφωνία για τη διευκόλυνση χορήγησης θεώρησης. Αυτό αποτελεί ένα περαιτέρω βήμα προς την ολοκλήρωση της δημιουργίας ενός χώρου ελευθερίας, ασφάλειας και δικαιοσύνης, στο πλαίσιο της στρατηγικής εταιρικής σχέσης μεταξύ της Ευρωπαϊκής Ένωσης και της Ρωσίας.
<P>
" Επιτροπή Εξωτερικών Υποθέσεων πιστεύει επίσης ότι πρέπει να ενισχυθεί η ικανότητα της Ρωσικής Ομοσπονδίας στον τομέα της διαχείρισης της μετανάστευσης, προκειμένου να καταφέρουν οι αρχές της να εκπληρώσουν τις υποχρεώσεις που καθορίζονται στη συμφωνία επανεισδοχής, μόλις τεθεί σε εφαρμογή αυτή η συμφωνία. " επιτροπή προβληματίστηκε επίσης με την απουσία διατάξεων ρυθμιστικού πλαισίου για την εφαρμογή της συμφωνίας. " Ευρωπαϊκή Επιτροπή πρέπει να προσπαθήσει να παράσχει στις ρωσικές αρχές την απαραίτητη εμπειρογνωμοσύνη προκειμένου η χώρα να είναι σε θέση να εκπληρώσει τις υποχρεώσεις της σύμφωνα με τα συμφωνημένα διεθνή πρότυπα. Αυτό είναι το πιο σημαντικό θέμα που πρέπει να αντιμετωπιστεί επί του παρόντος.
<SPEAKER ID="273" NAME="Laima Liucija Andrikienė" LANGUAGE="LT">
Θα ήθελα να μιλήσω για τη συμφωνία επανεισδοχής μεταξύ της Ευρωπαϊκής Ένωσης και της Ρωσίας, αν και στην πραγματικότητα και οι δύο συμφωνίες -σχετικά με την επανεισδοχή και την απλούστευση της έκδοσης θεωρήσεων βραχείας διαμονής- εξετάζονται μαζί.
<P>
Οι σχέσεις μεταξύ της Ευρωπαϊκής Ένωσης και της Ρωσίας καλύπτουν έναν αυξανόμενο αριθμό τομέων. Αν θέλουμε αυτές οι σχέσεις να είναι πραγματικά επιτυχείς, πρέπει να κυριαρχούνται από αξίες, όχι μόνο από τεχνικές πτυχές. Μόνο με αυτόν τον τρόπο θα μπορέσουμε να επιτύχουμε τον στόχο της δημιουργίας μιας πιο ανοιχτής Ευρώπης, η οποία σέβεται τις βασικές αξίες και μπορεί να αλλάξει τον κόσμο με θετικό τρόπο.
<P>
Κατά τη γνώμη μου, το βασικό πρόβλημα που σχετίζεται με τη συμφωνία επανεισδοχής μεταξύ της Ευρωπαϊκής Ένωσης και της Ρωσίας είναι ότι δεν είναι σαφές αν το πρωταρχικό σημείο εστίασης είναι τα ανθρώπινα δικαιώματα ή αν δίνεται προτεραιότητα σε μια γενικευμένη προσέγγιση στην επαναπροώθηση των ατόμων, δηλαδή, αν δίνεται προτεραιότητα σε θέματα ασφάλειας πάρα στις ανθρωπιστικές πτυχές. Κατανοώ πλήρως ότι όταν καταρτίζονται συμφωνίες επανεισδοχής, πρέπει να αντιστεκόμαστε στον πειρασμό να εξισώσουμε την παράνομη μετανάστευση με την εγκληματική δραστηριότητα. Ομοίως, όταν εκπονούνται αυτές οι συμφωνίες, δεν πρέπει να υπάρχει τάση για εστίαση στο θέμα της επαναπροώθησης ως ακρογωνιαίου λίθου της μεταναστευτικής πολιτικής. Στις προσπάθειές μας να επιτύχουμε ικανοποιητικά στατιστικά αποτελέσματα, πρέπει να δώσουμε ιδιαίτερη προσοχή στα ανθρώπινα δικαιώματα, δηλαδή, τα πρακτικά ζητήματα δεν πρέπει να παραγκωνίζουν τα ηθικά. Μόνο μία περίπτωση μη σεβασμού των ανθρωπίνων δικαιωμάτων είναι αρκετή για να προκληθεί ανησυχία.
<P>
Κύριε Πρόεδρε, κυρία Επίτροπε, πιστεύω ότι πρέπει να αναφέρω μια σημαντική παράλειψη: το γεγονός ότι δεν υπάρχει σύστημα ρύθμισης βάσει του οποίου θα μπορούσε να εφαρμοστεί η συμφωνία. Πιστεύω ότι καταρχήν αυτή η συμφωνία θα μπορούσε να υποστηριχθεί, αλλά θα ήθελα να τονίσω για άλλη μια φορά ότι είναι επιτακτική ανάγκη να ενισχύσει η Ρωσική Ομοσπονδία τους μεταναστευτικούς ελέγχους της, προκειμένου τα κυβερνητικά της όργανα να μπορούν να σεβαστούν τις δεσμεύσεις που θα πρέπει να αναλάβουν από την ημέρα ισχύος της συμφωνίας επανεισδοχής.
<SPEAKER ID="274" NAME="Martine Roure">
εξ ονόματος της Ομάδας PSE. - (FR) Κυρία Ferrero-Waldner, κύριε Gloser, πρέπει να πω ότι οι δύο διεθνείς συμφωνίες με τη Ρωσία που μας παρουσιάσατε σήμερα, η μία σχετικά με τα μέτρα που στοχεύουν στη διευκόλυνση της έκδοσης θεωρήσεων και η άλλη σχετικά με την επανεισδοχή, μας έχουν δημιουργήσει έντονη ανησυχία.
<P>
" συνεργασία της Ευρωπαϊκής Ένωσης με τη Ρωσία πρέπει να έχει ως αποτέλεσμα την αποτελεσματικότερη προαγωγή της προστασίας των θεμελιωδών δικαιωμάτων, περιλαμβανομένων των δικαιωμάτων των μεταναστών και των αιτούντων άσυλο. Ομολογουμένως, αυτές οι συμφωνίες καθιστούν δυνατή την επίτευξη προόδου, ιδιαίτερα όσον αφορά τα τέλη των θεωρήσεων και την απλούστευση της διαδικασίας, αρκετά όμως προβλήματα εξακολουθούν να υφίστανται. Πράγματι, τα γεγονότα που έλαβαν χώρα πρόσφατα στη Ρωσία δείχνουν ότι, εκεί, η ελευθερία του Τύπου και η ελευθερία της έκφρασης δεν είναι εγγυημένα με συστηματικό τρόπο. " Ευρώπη πρέπει κατά συνέπεια να εξακολουθήσει να διατυπώνει σθεναρά τα αιτήματά της προκειμένου να διασφαλίζει ότι τα ανθρώπινα δικαιώματα προστατεύονται.
<P>
Στη δήλωσή σας απαντήσατε σε ορισμένες από τις ανησυχίες μας. " Επιτροπή έχει δεσμευτεί να διασφαλίζει την αμοιβαιότητα στην εφαρμογή της συμφωνίας για την έκδοση θεωρήσεων, την ίση μεταχείριση όσον αφορά τις διαδικασίες καταχώρισης και την ελεύθερη κυκλοφορία εντός της Ρωσίας. Προφανώς, θα ήθελα να είχαν αναληφθεί ισχυρότερες δεσμεύσεις, ιδιαίτερα όσον αφορά την προστασία των μεταναστών και τα δικαιώματα του παιδιού. Ανησυχώ ιδιαίτερα όσον αφορά τη συνοπτική διαδικασία που προβλέπεται από τη συμφωνία επανεισδοχής. " Επιτροπή θα διασφαλίσει, επιπλέον, ότι αυτή η διαδικασία συμμορφώνεται με την αρχή της μη επαναπροώθησης;
<P>
Ζητήσαμε επίσης σαφέστερες δεσμεύσεις για την έκδοση θεωρήσεων, οι οποίες, μακροπρόθεσμα, θα σήμαιναν ότι θα τεθεί τέλος στο σύστημα πρόσκλησης και καταχώρισης και ότι θα απλουστευθεί η διαδικασία για ταξιδιώτες καλής πίστης.
<P>
Τέλος, οφείλω για μια ακόμη φορά να επαναλάβω τη δυσαρέσκεια του Κοινοβουλίου μας για το γεγονός ότι ζητήθηκε απλά η γνώμη του γι' αυτές τις διεθνείς συμφωνίες, και αυτό, αρκετό καιρό μετά τη σύναψή τους. Μια προηγούμενη διαβούλευση με το Ευρωπαϊκό Κοινοβούλιο κατά τη διάρκεια των διαπραγματεύσεων θα είχε ως αποτέλεσμα πρέπει να ειπωθεί αυτό μεγαλύτερο δημοκρατικό έλεγχο.
<SPEAKER ID="275" NAME="Henrik Lax">
εξ ονόματος της Ομάδας ALDE. - (SV) Κύριε Πρόεδρε, κυρία Επίτροπε, κύριε Προεδρεύων του Συμβουλίου, κυρίες και κύριοι, το δικαίωμα ταξιδιού στην Ευρώπη είναι ένα θέμα απολύτως θεμελιώδους σημασίας για τη ζωή μας. Το γεγονός ότι η ΕΕ συζητά τώρα σχετικά με τις συμφωνίες για τη διευκόλυνση των θεωρήσεων με τη γείτονα χώρα στα ανατολικά είναι, φυσικά, πολύ καλό. " σημασία των κανόνων για τις θεωρήσεις είναι τεράστια, ειδικά για τον τρόπο με τον οποίο ο κόσμος γύρω μας βλέπει την Ευρωπαϊκή Ένωση και για τον τρόπο με τον οποίο οι πολίτες της ΕΕ βλέπουν την τρίτη χώρα, σε αυτή την περίπτωση τη Ρωσία. Για όποιον ταξιδεύει στις παραμεθόριες περιφέρειες της ΕΕ, αυτό είναι συχνά το πρώτο ζήτημα που αντιμετωπίζουν. Εμείς οι κοινοβουλευτικοί έχουμε μεγάλη ευθύνη. Είναι δική μας ευθύνη να αποτιμήσουμε τη συμφωνία και το πραγματικό περιεχόμενό της. Δεν είναι μυστικό ότι η Ομάδα της Συμμαχίας Φιλελεύθερων και Δημοκρατών για την Ευρώπη δεν είναι ικανοποιημένη.
<P>
Στην πραγματικότητα, οι ευρωπαίοι ταξιδιώτες στη Ρωσία αντιμετωπίζουν δύο προβλήματα αν δεν συμμετέχουν σε ομαδική επίσκεψη. Πρέπει να έχουν πρόσκληση από έναν ρωσικό οργανισμό ή από ένα άτομο. Ποιος απλός πολίτης της ΕΕ έχει τέτοιες επαφές; Το δεύτερο εμπόδιο είναι ότι πρέπει να δηλώνουν την παρουσία τους σε μια ρωσική τοπική αρχή εντός τριών ημερών από την άφιξή τους και αυτό μπορεί να διαρκέσει πολλές μέρες. Τι πρέπει να κάνουν αν δεν βρίσκονται στη Μόσχα ή στην Αγία Πετρούπολη; Κανένα από αυτά τα θέματα δεν αντιμετωπίζεται στη συμφωνία. Πρέπει να είμαστε σαφείς ότι η συμφωνία είναι μια δήλωση και όχι ένα έγγραφο με σημαντικό περιεχόμενο. Αν μαντεύω σωστά, πολλοί σε αυτό το Σώμα πιστεύουν επίσης ότι η συμφωνία αφορά τη διευκόλυνση των θεωρήσεων για όλους τους νέους και όλους τους σπουδαστές. Αυτό δεν ισχύει. Μόνο εκείνοι που έχουν ήδη θέσεις φοίτησης θα απολαμβάνουν έναν βαθμό περιορισμένης χαλάρωσης των απαιτήσεων για θεωρήσεις και, σε αυτές τις περιπτώσεις, οι επισκέψεις δεν μπορούν, σε κάθε περίπτωση, να υπερβαίνουν τις 90 μέρες. Δεν υπάρχουν πολλά προγράμματα φοίτησης αυτού του είδους.
<P>
Παρ' όλες τις ελλείψεις, το Κοινοβούλιο επέδειξε εποικοδομητική στάση. Κατανοούμε πόσο σημαντικό είναι να σταλεί ένα πολιτικό μήνυμα. Ωστόσο, είναι σημαντικό για όλους τους πολίτες μας η Επιτροπή και το Συμβούλιο να αναλάβουν με προσήλωση να επιτύχουν μια αξιόλογη χαλάρωση των απαιτήσεων θεώρησης, η οποία θα ξεκινά τώρα και θα εκτείνεται στο μέλλον. Χωρίς αυτή τη δέσμευση, η Ομάδα ALDE θα καταψηφίσει τις προτάσεις.
<P>
" Επιτροπή και το Συμβούλιο κατέθεσαν μια δήλωση που καλύπτει εν μέρει τις επιθυμίες του Κοινοβουλίου. Έχω, ωστόσο, μια ερώτηση προς την κ. Ferrero-Waldner: ποιο είναι το επόμενο βήμα που προτίθεστε να κάνετε τώρα προκειμένου να καταργηθεί στην πράξη η υποχρέωση της καταχώρησης και το σύστημα που αφορά τις προσκλήσεις; Και τα δύο θέματα, φυσικά, σχετίζονται με τον γενικό, κυρίαρχο στόχο ολόκληρης της συμφωνίας, δηλαδή την κατάργηση του συστήματος θεωρήσεων.
<SPEAKER ID="276" NAME="Hanna Foltyn-Kubicka">
εξ ονόματος της Ομάδας UEN. - (PL) Κύριε Πρόεδρε, οι συμφωνίες που συζητούνται επί του παρόντος αποτελούν ένα πολύ σημαντικό βήμα προς μια στενότερη σχέση μεταξύ της Ευρωπαϊκής Ένωσης και της Ρωσίας, ειδικά καθώς η έγκρισή τους θα καταστήσει σημαντικά ευκολότερη τη διασυνοριακή κυκλοφορία των ατόμων.
<P>
Αυτή είναι η θεωρία. Στην πράξη, ωστόσο, η κατάσταση δεν είναι ιδανική από πολλές πλευρές.
<P>
" μετάβαση σε ορισμένες περιοχές της Ρωσικής Ομοσπονδίας, ειδικά στην Τσετσενία, θα εξακολουθεί να απαιτεί πρόσθετες άδειες και οι λόγοι γι' αυτές τις αποφάσεις από τις ρωσικές αρχές είναι βεβαίως προφανείς. " συμφωνία για τη διευκόλυνση δεν περιέχει ρήτρα αμοιβαιότητας για τα ανθρώπινα δικαιώματα και τη δημοκρατία, η οποία πρέπει να υπάρχει οπωσδήποτε στις συμφωνίες μεταξύ της Ένωσης και τρίτων χωρών.
<P>
Είναι επίσης δύσκολο να κατανοήσουμε γιατί η Κοινή Επιτροπή Επανεισδοχής δεν εξουσιοδοτείται για την εποπτεία της συμμόρφωσης με τα ανθρώπινα δικαιώματα και γιατί οι αιτούντες πολιτικό άσυλο καλύπτονται από τη συμφωνία. Φαίνεται ότι τα πρακτικά και τα τεχνικά θέματα τέθηκαν σε προτεραιότητα κατά τη διάρκεια των εργασιών για τα προαναφερόμενα έγγραφα, ενώ τα θέματα που σχετίζονται με τον σεβασμό για την αξιοπρέπεια των ανθρώπων παραγκωνίστηκαν, αν και θα έπρεπε να βρίσκονται στο κέντρο όλων των συμφωνιών, ειδικά εκείνων που συνήφθησαν με τη Ρωσία.
<SPEAKER ID="277" NAME="Tatjana Ždanoka">
εξ ονόματος της Ομάδας Verts/ALE. - (EN) Κύριε Πρόεδρε, θέλω να συγχαρώ την εισηγήτριά μας για το συνεπές έργο της στην εκπόνηση της υπό εξέταση γνωμοδότησης του Κοινοβουλίου.
<P>
Ως σκιώδης εισηγήτρια, είμαι ιδιαίτερα ικανοποιημένη διότι, μετά από δίωρη συζήτηση με την Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, λήφθηκε υπόψη η πρότασή μου να αναφερθεί ότι η απαίτηση για υποχρεωτική διαδικασία καταχώρησης αποτελεί σοβαρό εμπόδιο για τα ταξίδια στη Ρωσία και στην ΕΕ.
<P>
" απαίτηση για διαδικασία καταχώρησης στη Ρωσία αποτελεί τεράστιο πρόβλημα για τους πολίτες της ΕΕ που υποβάλουν αίτηση για ιδιωτικές θεωρήσεις βραχείας διαμονής στη Ρωσία. Οι λετονοί πολίτες και οι απάτριδες γνωρίζουν αυτό το πρόβλημα από τη δική τους αρνητική εμπειρία, καθώς πολλοί από εμάς, ειδικά όσοι μιλούν ρωσικά, μεταβαίνουμε κυρίως στη Ρωσία για να επισκεφθούμε τους συγγενείς και τους φίλους μας που ζουν εκεί.
<P>
Ο νέος νόμος για την καταχώρηση μετανάστευσης των ξένων υπηκόων και των απάτριδων στη Ρωσική Ομοσπονδία τέθηκε σε ισχύ πρόσφατα, στις 15 Ιανουαρίου του τρέχοντος έτους. Ο νόμος παρέχει κάποια διευκόλυνση της διαδικασίας καταχώρησης και καταργεί τα τέλη καταχώρησης, αλλά, παρά ταύτα, το σύστημα διατηρείται ως έχει.
<P>
Δυστυχώς, αυτό το σύστημα είναι αμοιβαίο, καθώς ορισμένα κράτη μέλη της ΕΕ απαιτούν επίσης την καταχώρηση ορισμένων κατηγοριών πολιτών τρίτων χωρών. Τόσο η ρωσική όσο και η κοινοτική πλευρά πρέπει να καταβάλουν άμεσες προσπάθειες προκειμένου να βρουν μια λύση για την ουσιαστική διευκόλυνση της κυκλοφορίας των ανθρώπων μεταξύ των χωρών μας.
<P>
Εντούτοις, δεδομένου ότι η διευκόλυνση της έκδοσης θεώρησης βραχείας διαμονής είναι καλύτερη από το τίποτα, η πολιτική μας ομάδα υποστηρίζει τη συμφωνία επί αυτού του θέματος. Από την άλλη πλευρά, διατηρούμε τις αρχικές επιφυλάξεις μας όσον αφορά τη συμφωνία επανεισδοχής.
<SPEAKER ID="278" NAME="Esko Seppänen">
εξ ονόματος της Ομάδας GUE/NGL. - (FI) Κύριε Πρόεδρε, οι πολίτες τόσο των χωρών της ΕΕ όσο και της Ρωσίας είναι υποχρεωμένοι να εκδίδουν θεωρήσεις για να ταξιδέψουν. " Ρωσία ενεργά ζήτησε ταξίδια άνευ θεωρήσεων. Για να διευκολύνουμε τη χορήγηση θεωρήσεων, πρέπει να συνάψουμε πρώτα αμοιβαίες συμφωνίες, παραδείγματα των οποίων αποτελούν οι ανά χείρας προτάσεις. Οι εκθέσεις των κοινοβουλευτικών επιτροπών καταδικάζουν την κατάσταση σχετικά με το κράτος δικαίου -την απουσία του, στην πραγματικότητα- στη Ρωσία. Εκφράζουν την ανησυχία ότι ενδέχεται να μην χορηγούνται θεωρήσεις για ελεύθερη δράση των πολιτών. Κατακρίνουν επίσης τη διαδικασία υποχρεωτικής καταχώρησης και διαμαρτύρονται για την έλλειψη κανόνων σχετικά με την εφαρμογή της συμφωνίας για την επανεισδοχή, για τα προβλήματα ανθρωπίνων δικαιωμάτων, κλπ.
<P>
Φαίνεται ότι η στιγμή δεν είναι ακόμα ώριμη για ταξίδια άνευ θεωρήσεων. Εφόσον απαιτούνται θεωρήσεις, πρέπει να καταστούν εύκολες και φθηνές για τους νομοταγείς πολίτες. Πρέπει να είμαστε επιφυλακτικοί με την προσπάθεια να καταστούν οι θεωρήσεις πολιτικό θέμα.
<SPEAKER ID="279" NAME="Genowefa Grabowska" AFFILIATION="PSE">
(PL) Κύριε Πρόεδρε, η αμοιβαιότητα και η αλληλεγγύη είναι δύο αξίες που θα πρέπει να είναι καίριες στις σχέσεις μεταξύ της Ευρωπαϊκής Ένωσης και της Ρωσίας. Αποτελούν επίσης απαραίτητες προϋποθέσεις γι' αυτή τη σχέση. " αμοιβαιότητα ενισχύει όλες τις διεθνείς σχέσεις. Δεν μπορώ να κατανοήσω συμφωνίες μεταξύ κρατών στις οποίες τα αμοιβαία δικαιώματα και οι ευθύνες τους δεν παρουσιάζονται ως ίσης αξίας. Οποιαδήποτε ανισορροπία θα οδηγούσε αμέσως σε κατακραυγή. Είμαι λοιπόν βέβαιη ότι η αρχή της αμοιβαιότητας πρέπει να τηρείται στις συμφωνίες μεταξύ της Ένωσης και της Ρωσικής Ομοσπονδίας.
<P>
Πιστεύω ότι υπάρχουν δύο πτυχές που πρέπει να εξεταστούν σε σχέση με τη δεύτερη αξία, δηλαδή την αλληλεγγύη. Πρώτον, υπάρχει η αλληλεγγύη μεταξύ των κρατών μελών της Ένωσης, τα οποία συναίνεσαν στη σύνταξη και των δύο συμφωνιών. Χαίρομαι που η χώρα μου, η Πολωνία, συμμετείχε σε αυτή τη διαδικασία. Είμαστε γείτονες της Ρωσίας εδώ και αιώνες και είχαμε σκαμπανεβάσματα στη σχέση μας, όπως συμβαίνει συχνά με τους γείτονες. Αυτές οι συμφωνίες αποδεικνύουν ότι θέλουμε να έχουμε μια καλή και ομαλή σχέση γειτονίας με τη Ρωσία.
<P>
" δεύτερη πτυχή που πρέπει να εξετάσουμε είναι η αλληλεγγύη μεταξύ των πολιτών της Ένωσης και των πολιτών της Ρωσικής Ομοσπονδίας. Θα επιδείξουμε αυτή την αλληλεγγύη αν συμπεριφερθούμε στους ρώσους πολίτες ως άτομα που ταξιδεύουν στην Ένωση με καλή πίστη και αν διευκολύνουμε την είσοδο και τη διαμονή τους στην ΕΕ. Θα ήθελα να τονίσω ότι οι πολίτες των νέων κρατών μελών γνωρίζουν ιδιαίτερα τι ευλογία είναι τα ελεύθερα ταξίδια. Γνωρίζουμε τι σημαίνει η μείωση των διασυνοριακών διατυπώσεων και την εκτιμούμε ιδιαίτερα. Θέλουμε να μοιραστούμε αυτά τα οφέλη με τους ρώσους πολίτες, στο πλαίσιο της αρχής της αμοιβαιότητας και του σεβασμού των ανθρωπίνων δικαιωμάτων. Πιστεύω ότι το Κοινοβούλιο πρέπει να υποστηρίξει αυτές τις συμφωνίες, διότι δημιουργούν μια καλή πολιτική γειτονίας για την Ένωση.
<SPEAKER ID="280" NAME="Paavo Väyrynen" AFFILIATION="ALDE">
(FI) Κύριε Πρόεδρε, οι σχέσεις μεταξύ της ΕΕ και της Ρωσίας δεν είχαν σημειώσει καμία πρόοδο εδώ και πολύ καιρό. Γι' αυτόν τον λόγο, οι ανά χείρας συμφωνίες είναι σημαντικές, αν και είναι κάπως ελλιπείς ως προς το περιεχόμενό τους.
<P>
Είναι λυπηρό ότι η ΕΕ και η Ρωσία δεν έχουν καταφέρει ακόμα να διαπραγματευτούν τις διευθετήσεις για τη νέα συμφωνία μεταξύ τους. Απαιτούνται συνεχείς προσπάθειες για να ξεκινήσουν οι συνομιλίες. Ωστόσο, η καθυστέρηση στις διαπραγματεύσεις σχετικά με αυτή τη νέα συμφωνία δεν πρέπει να αποτελέσει λόγο που θα εμποδίσει τις δύο πλευρές να αναπτύξουν τη ζωτική εταιρική τους σχέση. " νέα στρατηγική εταιρική σχέση μπορεί και πρέπει επίσης να δομηθεί στο πλαίσιο της ισχύουσας συμφωνίας εταιρικής σχέσης και συνεργασίας.
<SPEAKER ID="281" NAME="Inese Vaidere" AFFILIATION="UEN">
(LV) Κυρίες και κύριοι, η επίλυση του ζητήματος της διευκόλυνσης των θεωρήσεων και της επανεισδοχής αποτελεί ένα σημαντικό έργο που θα προάγει την εδραίωση κοινών αξιών. Τόσο η συζήτηση όσο και οι απαντήσεις που έδωσαν η Επιτροπή και το Συμβούλιο δείχνουν, ωστόσο, ότι στην πραγματικότητα τίποτα δεν επετεύχθη στις συζητήσεις με τη Ρωσία - ούτε διαδικασία καταχώρησης ούτε απλούστευση του συστήματος προσκλήσεων. Αυτό έμεινε να επαφίεται στην καλή θέληση της Ρωσίας. Δεν είναι σαφής ο λόγος για τον οποίο δόθηκε στη Ρωσία μια μεταβατική περίοδος για την επανεισδοχή ατόμων από τρίτες χώρες. Στην έκθεσή μας του Μαΐου του 2005 σχετικά με τις σχέσεις μεταξύ της Ευρωπαϊκής Ένωσης και της Ρωσίας τονίστηκε ότι το Ευρωπαϊκό Κοινοβούλιο επαναλάμβανε την έκκλησή του προς τη Ρωσία να κυρώσει τη συνοριακή συμφωνία με την Εσθονία και να υπογράψει και να κυρώσει τη συνοριακή συμφωνία με τη Λετονία χωρίς καθυστέρηση. Πιστεύω ότι ο καθορισμός των συνόρων και η σύναψη της συμφωνίας επανεισδοχής αποτελούν προϋποθέσεις για την υπογραφή μιας συμφωνίας διευκόλυνσης των θεωρήσεων. Σε αυτό το πλαίσιο, η Ρωσία δεν επέδειξε καμία πρωτοβουλία, αλλά μόνο υπαγόρευσε τους όρους της και στις δύο χώρες. Καθώς το Κοινοβούλιο τέθηκε σε μια τελείως εξευτελιστική θέση, πιστεύουμε ότι δεν είναι δυνατόν να υποστηριχθούν αυτές οι συμφωνίες - απαιτείται ακόμα να γίνει πολλή σοβαρή δουλειά γι' αυτές.
<SPEAKER ID="282" NAME="Vladimír Remek" AFFILIATION="GUE/NGL">
(CS) Σας ευχαριστώ, κύριε Πρόεδρε. Κυρίες και κύριοι, κατά τη γνώμη μου, η συμφωνία για τη διευκόλυνση της διαδικασίας θεωρήσεων με τη Ρωσία αποτελεί, παρ' όλα τα σχόλια και τις επιφυλάξεις που εκφράστηκαν, ένα βήμα μπροστά. Αποδεικνύει ότι η Ευρωπαϊκή Ένωση και η Ρωσία μπορούν να επιτύχουν συμβιβασμό ακόμα και σε πολύπλοκα ζητήματα.
<P>
Επιπροσθέτως, ας απαντήσουμε στην εξής ερώτηση: θέλουμε να καταστήσουμε ευκολότερη, γρηγορότερη και φθηνότερη την πρόσβαση των σπουδαστών, των επιστημόνων, των επιχειρηματιών και των μελών των οικογενειών στις θεωρήσεις; Πιστεύω πως η απάντηση είναι ναι. Διαφορετικά, η πρόσβαση θα είναι επιλεκτική, κάτι που εμείς στη Δημοκρατία της Τσεχίας γνωρίζουμε πολύ καλά από τις σχέσεις μας με την ΕΕ. Για παράδειγμα, η διαδικασία προσχώρησης στον χώρο Σένγκεν ήταν αργή και γεμάτη δυσκολίες.
<P>
Φυσικά, έχοντας ζήσει πολλά χρόνια στη Ρωσία και ως μέλος της αντιπροσωπείας για τις σχέσεις με τη Ρωσία, γνωρίζω καλά τις επιπλοκές που αφορούν τις θεωρήσεις και, ως εκ τούτου, πιστεύω ότι η απλούστευση τουλάχιστον εν μέρει της διαδικασίας θεώρησης είναι καλύτερη από το τίποτα. Σας ευχαριστώ.
<SPEAKER ID="283" NAME="Justas Vincas Paleckis" AFFILIATION="PSE">
(LT) " Ευρωπαϊκή Ένωση άρει τους φραγμούς που εμποδίζουν τους καλοπροαίρετους ανθρώπους να συναναστρέφονται μεταξύ τους. Μετά από πέντε χρόνια διαπραγματεύσεων με τη Ρωσία, "το τείχος των θεωρήσεων" ανάμεσα στην ΕΕ και στη Ρωσία έγινε λίγο χαμηλότερο. Μόλις τεθούν σε εφαρμογή οι συμφωνίες απλούστευσης της θεώρησης και επανεισδοχής, μια αρκετά μεγάλη ομάδα ανθρώπων θα μπορεί να ταξιδέψει και να κινηθεί ευκολότερα.
<P>
Εκείνοι που εξακολουθούν να βρίσκονται σε μειονεκτική θέση είναι οι κάτοικοι του Καλίνινγκραντ που θέλουν να επισκεφθούν τη Λιθουανία και την Πολωνία, και οι Λιθουανοί και οι Πολωνοί που επιθυμούν να επισκεφθούν το Καλίνινγκραντ. Επί του παρόντος δεν υπάρχει καμία χρέωση για τις θεωρήσεις, αλλά η συμφωνία, η οποία σκοπό έχει να διευκολύνει την κατάστασή τους, θα επιβάλει στην πραγματικότητα μια χρέωση 35 ευρώ για κάθε θεώρηση. Αυτό αντιβαίνει στις αρχές της διασυνοριακής συνεργασίας και στην αντι-απομονωτική πολιτική της περιοχής του Καλίνινγκραντ. Το Βίλνιους, η Βαρσοβία, οι Βρυξέλλες και το Βερολίνο, καθώς και η Μόσχα, προσπαθούν να διαπραγματευτούν διμερείς λύσεις στο περιθώριο της ευελιξίας των διατάξεων της Συμφωνίας Σένγκεν.
<P>
" Λιθουανία έδειξε τον δρόμο ως το πρώτο και μόνο έθνος της ΕΕ μέχρι τώρα που έχει συνάψει συμφωνία επανεισδοχής με τη Ρωσία. Τα τρία χρόνια εμπειρίας ήταν θετικά. Από την έναρξη ισχύος της συμφωνίας, πέρασαν από τα σύνορα Λιθουανίας-Ρωσίας σχεδόν 2 εκατομμύρια άτομα. Ωστόσο, δεν χρειάστηκε ούτε μία φορά να εφαρμοστούν οι διατάξεις της συμφωνίας.
<P>
Συμφωνώ με αρκετούς συναδέλφους που επέκριναν έντονα τη συμφωνία, ειδικά για την έλλειψη επαρκούς σύνδεσης με τα ανθρώπινα δικαιώματα και τις ελευθερίες. Εντούτοις, αποτελεί ένα βήμα προς τη σωστή κατεύθυνση. Στη μακρά πορεία προς την "κατεδάφιση του τείχους των θεωρήσεων" υπάρχουν ακόμα πολλά εμπόδια. Οι πολίτες της ΕΕ που προέρχονται από τη Ρωσία πρέπει να καταχωρούνται και αν θέλουν να επισκεφθούν κάποιες περιοχές, απαιτούνται πρόσθετες άδειες. Αυτές οι "κρυφές" εσωτερικές θεωρήσεις πρέπει να καταργηθούν, διότι περιορίζουν την ελευθερία κυκλοφορίας των πολιτών της ΕΕ. Αυτό το θέμα πρέπει να συζητηθεί με ειλικρίνεια.
<SPEAKER ID="284" NAME="Günter Gloser">
Προεδρεύων του Συμβουλίου. (DE) Κύριε Πρόεδρε, κυρίες και κύριοι, θα ήθελα να σας ευχαριστήσω για τις πολλές και σημαντικές παρατηρήσεις σας, αλλά και για τη ρεαλιστική σας εκτίμηση ότι δεν μπορεί κανείς ασφαλώς να συμφωνεί με τα πάντα. Πραγματικά, όλοι θα θέλαμε κάτι που να συμφωνεί με τις δικές μας ιδέες, άλλωστε, όπως είπε ένας από τους προηγούμενους ομιλητές, όλα αυτά είναι ένα σημαντικό βήμα προόδου, αλλά χρειάζονται ακόμα πολλά τέτοια βήματα.
<P>
" κοινή δήλωση Επιτροπής και Συμβουλίου καθιστά σαφές ότι δώσαμε σημασία στην ουσιαστική αρχή της αμοιβαιότητας σε διάφορους τομείς. Επίσης, όπως δικαιολογημένα υπογραμμίσατε, σημασία έχει ο σεβασμός των ανθρωπίνων δικαιωμάτων. Δεν θέλω να αναμίξω αυτές τις δύο πτυχές, που ωστόσο έχουν κάποια σύνδεση. Σε διάφορες συζητήσεις αναφέρθηκε ήδη πόσο σημαντικός είναι ο διάλογος με τη Ρωσία.
<P>
Μολονότι προβάλλονται πάντα αιτήματα επιβολής των απόψεών μας σε διάφορα θέματα, όταν για παράδειγμα δεν έχει ακόμα δοθεί το πράσινο φως για την έναρξη διαπραγματεύσεων για τη συμφωνία εταιρικής σχέσης και συνεργασίας με τη Ρωσία, δεν μπορούμε να προβάλλουμε απαιτήσεις, να εκφράσουμε επιθυμίες ή να προβάλουμε αυτό που ζητήσατε και γι' αυτό θα ήταν καιρός να δοθεί αυτό το σήμα.
<P>
Ελπίζω ότι θα μπορέσουμε να λύσουμε όπως πρέπει το πρόβλημα που υπάρχει ακόμα για το ζήτημα αυτό. Μολονότι υπάρχουν πράγματα που αφορούν τον σεβασμό των ανθρωπίνων δικαιωμάτων και δεν μπορούμε να τα δεχτούμε, έχουμε ωστόσο τουλάχιστον τις εξαμηνιαίες διαβουλεύσεις ΕΕ-Ρωσίας για τα ανθρώπινα δικαιώματα για να συζητήσουμε αυτά ακριβώς τα θέματα.
<P>
Έγινε επίσης αναφορά στο θέμα της γραφειοκρατίας. Φυσικά, κι εδώ θα θέλαμε να έχουν ρυθμιστεί διαφορετικά πολλοί τομείς, παρ' όλ' αυτά όμως η κατάσταση είναι πιο χαλαρή ως προς τις απαραίτητες προσκλήσεις και είμαι βέβαιος ότι η κ. Επίτροπος θα αναφέρει περισσότερα γι' αυτό. Ασφαλώς αυτό δεν έγινε ακόμα στον βαθμό που είχαν ζητήσει ορισμένοι από εσάς, αλλά από αυτό μπορεί κανείς να δει ότι προχωρούμε βήμα-βήμα, ακόμα κι αν τα βήματα αυτά είναι συχνά μικρά. Στον τομέα του διαλόγου, ιδίως με τη Ρωσία, χρειάζονται τα μικρά βήματα.
<SPEAKER ID="285" NAME="Benita Ferrero-Waldner">
Μέλος της Επιτροπής. (EN) Κύριε Πρόεδρε, αξιότιμοι βουλευτές, έλαβα σοβαρά υπόψη τις πολλές ανησυχίες που εκφράσατε, αλλά επιτρέψτε μου να πω ότι το άρθρο 300, παράγραφος 1, της Συνθήκης ΕΚ δηλώνει σαφώς ότι οι διαπραγματεύσεις για διεθνείς συμφωνίες σχετικά με θέματα που εμπίπτουν στην αρμοδιότητα της Κοινότητας διεξάγονται από την Επιτροπή στο πλαίσιο των οδηγιών διαπραγμάτευσης που εγκρίνει το Συμβούλιο. Μια συμφωνία συνάπτεται μετά από διαβούλευση με το Ευρωπαϊκό Κοινοβούλιο, όπως αναφέρεται στην παράγραφο 3 αυτού του άρθρου. Αυτή η διάταξη ισχύει και για τους τομείς συναπόφασης, συνεπώς κατά τη γνώμη μου οι διαδικασίες που θεσπίζονται από τη Συνθήκη ΕΚ έγιναν απολύτως σεβαστές, τόσο σχετικά με την επανεισδοχή όσο και με τη διευκόλυνση της χορήγησης θεώρησης. Ήθελα να το πω αυτό, διότι αναφέρθηκε στη συζήτηση. Παράλληλα, ωστόσο, μπορώ επίσης να επαναλάβω ότι φυσικά είμαστε στη διάθεσή σας για να παράσχουμε συναφείς πληροφορίες, ακόμα και κατά τη διάρκεια των εν εξελίξει διαπραγματεύσεων.
<P>
Επίσης, συμμερίζομαι πλήρως την άποψη ότι η προώθηση και η προστασία των ανθρωπίνων δικαιωμάτων στις σχέσεις μας με τη Ρωσία, και ειδικά σε σχέση με αυτές τις συμφωνίες, αποτελούν φυσικά θεμελιώδη πτυχή. Ως εκ τούτου, η Επιτροπή, με τη βοήθεια των κρατών μελών της ΕΕ, θα παρακολουθήσει αυτό το θέμα πολύ στενά στο πλαίσιο των κοινών επιτροπών που συστήθηκαν από τις συμφωνίες και, φυσικά, η ανθρώπινη αξιοπρέπεια -η αξιοπρέπεια του ανθρώπου- είναι ασφαλώς πολύ σημαντική εδώ και αποτελεί προτεραιότητα. Επιπροσθέτως, οι τακτικές εξαμηνιαίες διαβουλεύσεις ανάμεσα στην Ευρωπαϊκή Ένωση και στη Ρωσία για τα ανθρώπινα δικαιώματα αποτελούν πάντα μια ευκαιρία κατά την οποία μπορούμε να αντιμετωπίσουμε τις ευρύτερες ανησυχίες με τη Ρωσία και τα θέματα των ανθρωπίνων δικαιωμάτων εγείρονται πάντα στη σύνοδο κορυφής και σε υπουργικά επίπεδα, όταν αυτό επιτρέπεται.
<P>
" συμφωνία για τη διευκόλυνση χορήγησης θεώρησης συνιστά πραγματική βελτίωση της κατάστασης. Αποτελεί πράγματι, όπως είπε ο συνάδελφός μας, ένα βήμα μπροστά. Περιλαμβάνει σημαντικές διευκολύνσεις για την έκδοση θεώρησης βραχείας διαμονής, οι οποίες κατόπιν θα ισχύουν σε αμοιβαία βάση για τους πολίτες των κρατών μελών Σένγκεν και της Ρωσικής Ομοσπονδίας. Ορισμένες από αυτές τις διευκολύνσεις ισχύουν για όλους τους αιτούντες θεώρηση και άλλες για ειδικές κατηγορίες που έχουν συγκεκριμένο λόγο να ταξιδέψουν, ενώ η συμφωνία προβλέπει νομικώς δεσμευτικά δικαιώματα και υποχρεώσεις, τα οποία θα διασφαλίζουν κάπως μεγαλύτερη ευελιξία στις διαδικασίες θεώρησης.
<P>
Θέλω να επιστήσω την προσοχή σας συγκεκριμένα στο γεγονός ότι εμείς, η Επιτροπή, καταφέραμε να διαπραγματευτούμε μια σημαντική διευκόλυνση για την έκδοση θεώρησης για τους δημοσιογράφους, για παράδειγμα, που δεν θα χρειάζονται πλέον πρόσκληση ή έγκριση από τις ρωσικές αρχές, και θα δοθεί ιδιαίτερη προσοχή στην αποτελεσματική αμοιβαιότητα στην εφαρμογή της συμφωνίας, στην ίση μεταχείριση όσον αφορά τις διαδικασίες καταχώρησης για τους πολίτες της ΕΕ και της Ρωσίας και στην ελεύθερη κυκλοφορία των ατόμων στη ρωσική επικράτεια.
<P>
Θέσατε δύο θέματα, δηλαδή τις απαιτήσεις καταχώρησης και την κατάργηση των προσκλήσεων. Θα ήθελα μόνο να πω ότι η συμφωνία περιλαμβάνει μια δέσμευση για απλούστευση των διαδικασιών καταχώρησης, με σκοπό να διασφαλιστεί η ίση μεταχείριση για τους πολίτες της ΕΕ και της Ρωσίας, και θα ήθελα να σας υπενθυμίσω ότι το κεκτημένο Σένγκεν επιβάλλει επίσης μια γενική υποχρέωση καταχώρησης των ξένων πολιτών. Θέσαμε αυτό το θέμα στις ρωσικές αρχές πολλές φορές και έχει ήδη καταρτιστεί νέα νομοθεσία, η οποία τέθηκε σε ισχύ στη Ρωσία τον περασμένο μήνα, για την απλούστευση αυτών των διαδικασιών. Σύμφωνα με αυτόν τον νόμο, δεν θα απαιτείται πλέον η αυτοπρόσωπη παρουσία για την καταχώρηση. Φυσικά, τώρα θα παρακολουθήσουμε και θα ζητήσουμε περαιτέρω διευκρινίσεις γι' αυτούς τους κανόνες. Θα ήθελα επίσης να πω ότι η συμφωνία για τη διευκόλυνση της χορήγησης θεωρήσεων εισάγει μια ακόμα σημαντική αλλαγή, δηλαδή το γεγονός ότι δεν απαιτείται πλέον η έγκριση των προσκλήσεων από τις ρωσικές αρχές. Σε σύγκριση με τη σημερινή κατάσταση, όπου η πρόσκληση από τον ρώσο οικοδεσπότη πρέπει να εγκριθεί, πρόκειται για σημαντική βελτίωση για μια μεγάλη κατηγορία πολιτών.
<P>
Φυσικά, η συμφωνία δεν καταργεί τις προσκλήσεις και την έγκρισή τους για όλους τους πολίτες της ΕΕ που υποβάλουν αίτηση για ρωσικές θεωρήσεις. Ωστόσο, πρέπει να λαμβάνεται υπόψη ότι το κεκτημένο Σένγκεν απαιτεί επίσης από κάθε άτομο που ζητά θεώρηση να αιτιολογεί τον λόγο του ταξιδιού του και να υποβάλει τα δικαιολογητικά έγγραφα.
<P>
Θέλω επίσης να πω ότι η συμφωνία επανεισδοχής περιέχει σημαντικά στοιχεία για την ανθρώπινη και πιο αποτελεσματική διαχείριση της επιστροφής στο μέλλον και θα ήθελα απλώς να επαναλάβω αυτό που είπα στην αρχή. Στην περίπτωση των αιτήσεων χορήγησης ασύλου στα σύνορα, η αρχή της μη επαναπροώθησης πρέπει να γίνει απολύτως σεβαστή από τα κράτη μέλη σύμφωνα με το άρθρο 18 της συμφωνίας. Είναι λοιπόν σαφές ότι αυτή θα είναι σημαντική πτυχή.
<P>
Θα μπορούσα να συνεχίσω δίνοντάς σας όλες τις λεπτομέρειες, διότι άκουσα πολύ προσεκτικά. Ωστόσο, πιστεύω ότι αυτό το θέμα έχει ήδη συζητηθεί στην Επιτροπή Πολιτικών Ελευθεριών, Δικαιοσύνης και Εσωτερικών Υποθέσεων, γι' αυτό επιτρέψτε μου να πω ότι ελπίζω πως το Σώμα θα επιτρέψει τη σύσταση της επιτροπής και θα δώσει θετική γνώμη και για τις δύο συμφωνίες. Θα γίνει μια αλλαγή για τους πολίτες μας και τελικά αυτό ίσως έχει περισσότερη σημασία.
<SPEAKER ID="286" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί αύριο, Πέμπτη.
<P>
Γραπτές δηλώσεις (Άρθρο 142 του Κανονισμού)
<SPEAKER ID="287" NAME="Marianne Mikko " AFFILIATION="PSE">
γραπτώς. - (ET) Τα θεμέλια για τη συμφωνία που συνήφθη μεταξύ της Ευρωπαϊκής Ένωσης και της Ρωσίας σχετικά με τη διευκόλυνση της έκδοσης θεωρήσεων βραχείας διαμονής τέθηκαν τον Μάιο του 2003 στη σύνοδο κορυφής της Αγίας Πετρούπολης. " συμφωνία εντασσόταν σε μια διαδικασία που είχε σκοπό να ενισχύσει τις σχέσεις μεταξύ των μερών μέσω της δημιουργίας ενός κοινού χώρου βασισμένου στην ελευθερία, την ασφάλεια και τη δικαιοσύνη.
<P>
Βλέπω μια συμφωνία, αλλά όχι τον κοινό χώρο που υποτίθεται ότι θα δημιουργούσε. Το Κοινοβούλιο δεν θα αποσύρει την επανειλημμένη απαίτησή του να περιέχουν οι διεθνείς συμφωνίες που συνάπτονται εξ ονόματος της Ευρωπαϊκής Ένωσης μια αμοιβαία ρήτρα ανθρωπίνων δικαιωμάτων και δημοκρατίας. " συμφωνία σχετικά με τη διευκόλυνση της έκδοσης θεωρήσεων βραχείας διαμονής με τη Ρωσία δεν περιέχει αυτή τη ρήτρα.
<P>
Ταυτόχρονα, η Ρωσία έμεινε στα λόγια όσον αφορά μια σημαντική απαίτηση της πολιτικής διευκόλυνσης θεωρήσεων της Ευρωπαϊκής Ένωσης, σύμφωνα με την οποία η συμφωνία επανεισδοχής έπρεπε να είχε ήδη συναφθεί ή να βρίσκεται σε ενεργό διαπραγματευτικό στάδιο. " συμφωνία επανεισδοχής προτάθηκε από το Κοινοβούλιο μαζί με τη συμφωνία διευκόλυνσης των θεωρήσεων. Επίσης, δόθηκε στη Ρωσία μια πολύ γενναιόδωρη μεταβατική περίοδος πριν την πραγματική έναρξη της επανεισδοχής.
<P>
Έχω επανειλημμένα επιστήσει την προσοχή στην παράλογη κατάσταση σύμφωνα με την οποία η Ευρωπαϊκή Ένωση καθιστά ευκολότερη για τους ρώσους πολίτες τη διέλευση των συνόρων που η ίδια η Ρωσία δεν αναγνωρίζει. " Μόσχα δεν έχει κυρώσει ακόμα τη συνθήκη για τα σύνορα μεταξύ Εσθονίας και Ρωσίας. Λογικά, η αναγνώριση αυτών των συνόρων θα πρέπει να αποτελεί την προϋπόθεση για την καθιέρωση και την τροποποίηση του συνοριακού καθεστώτος.
<P>
Προκειμένου να υποστηριχθεί η δημοκρατία, πριν από 16 χρόνια η Ευρωπαϊκή Ένωση και οι "νωμένες Πολιτείες ενέκριναν μια προσέγγιση που αντιμετώπιζε τη Ρωσία ως μια υποσχόμενη νεαρή χώρα. Αυτή η υπερβολικά γενναιόδωρη μεταχείριση, ωστόσο, δεν είναι πλέον κατάλληλη.
<P>
Είναι προς όφελος της Ευρώπης να αντιμετωπίζει τη Ρωσία ως πλήρη εταίρο που πρέπει να εκπληρώσει τις διεθνείς υποχρεώσεις της όπως κάθε άλλος εταίρος.
