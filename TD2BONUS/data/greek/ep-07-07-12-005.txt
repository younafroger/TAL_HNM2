<CHAPTER ID="005">
Η πολιτική συνοχής στις φτωχότερες περιφέρειες της ΕΕ (συζήτηση) 
<SPEAKER ID="046" NAME="Πρόεδρος">
" ημερήσια διάταξη προβλέπει τη συζήτηση της έκθεσης (Α6-0241/2007) της κ. Geringer de Oedenberg, εξ ονόματος της Επιτροπής Περιφερειακής Ανάπτυξης, σχετικά με το ρόλο και την αποτελεσματικότητα της πολιτικής συνοχής όσον αφορά την άμβλυνση των ανισοτήτων στις φτωχότερες περιφέρειες της ΕΕ.
<SPEAKER ID="047" NAME="Lidia Joanna Geringer de Oedenberg " AFFILIATION="PSE">
συντάκτρια. - (PL) Κυρία Πρόεδρε, θα ήθελα να σας συγχαρώ θερμά για την ανάληψη αυτής της σημαντικής εντολής.
<P>
" Ευρωπαϊκή Ένωση αποτελείται όχι μόνο από 27 χώρες, αλλά και από 268 περιφέρειες, οι οποίες έχουν εξαιρετικά διαφορετικά επίπεδα ανάπτυξης. Ως συνέπεια της πιο πρόσφατης διεύρυνσης για τη δημιουργία μιας Ένωσης 27 χωρών, ο πληθυσμός της Κοινότητας ανήλθε περίπου στα 493 εκατομμύρια. Περίπου το 30% αυτών των ανθρώπων ζουν σε 100 από τις πιο φτωχές περιφέρειες, αυτές δηλαδή που καλύπτονται από τους στόχους σύγκλισης.
<P>
Κάθε διαδοχική διεύρυνση συντέλεσε στη μεγαλύτερη ανισότητα μεταξύ των πλουσιότερων και φτωχότερων περιφερειών της Κοινότητας. Τώρα, σε μια Ένωση 27 χωρών, οι διαφορές στα επίπεδα ΑΕγχΠ μεταξύ των περιφερειών είναι σημαντικά πιο εμφανείς συγκριτικά με αυτές των παλαιών 15 κρατών και αντιστοιχούν στο 24% στη βορειοανατολική Ρουμανία και στο 303% στο κεντρικό Λονδίνο.
<P>
Οι λόγοι για την οικονομική υπανάπτυξη συγκεκριμένων περιοχών ποικίλουν αρκετά. Οι φτωχότερες περιφέρειες κυρίως έχουν έλλειψη των βασικών υποδομών που είναι απαραίτητες για τη βιώσιμη, μακροπρόθεσμη ανάπτυξη, περαιτέρω επενδύσεις και τους απαραίτητους ανθρώπινους πόρους. Σύμφωνα με τις στατιστικές, η υφιστάμενη πολιτική συνοχής της Ευρωπαϊκής Ένωσης συνέβαλε αποφασιστικά στην ανάπτυξη πολλών περιφερειών χωρών που συμπεριλήφθηκαν εδώ και καιρό στο πλαίσιό της, όπως η Ιρλανδία, η Ελλάδα, η Πορτογαλία και η Ισπανία.
<P>
Σύμφωνα με τους στόχους της Κοινότητας, όπως ορίζονται στο άρθρο 158 της Συνθήκης για την Ευρωπαϊκή Ένωση, η οποία περιλαμβάνει εναρμονισμένη ανάπτυξη και μείωση των ανισοτήτων μεταξύ των επιπέδων ανάπτυξης διάφορων περιοχών, εμείς, το Ευρωπαϊκό Κοινοβούλιο, ζητούμε αποφασιστική δράση για τη μείωση των πιο σοβαρών περιπτώσεων υπανάπτυξης στις φτωχότερες περιφέρειες της Ευρωπαϊκής Ένωσης.
<P>
Τα νέα κράτη μέλη επηρεάστηκαν ιδιαίτερα από τις δυσκολίες που συνδέονται με την απορρόφηση των κονδυλίων της ΕΕ, καθώς το γεγονός ότι έλαβαν χρηματοδότηση δεν διασφαλίζει ότι θα χρησιμοποιηθούν σωστά και οι αρχές στις φτωχές περιφέρειες συνήθως δεν έχουν την ικανότητα, την εμπειρία ή τους πόρους που απαιτούνται για να επωφεληθούν πλήρως από τα κονδύλια τα οποία δικαιούνται.
<P>
Οι διαδικασίες εφαρμογής για την ενίσχυση των διαρθρωτικών ταμείων είναι συνήθως εξαιρετικά περίπλοκες και σε καμία περίπτωση διαφανείς για τον τελικό χρήστη. Επομένως ζητούμε να απλοποιηθούν αυτές οι διαδικασίας σε όλα τα επίπεδα, δηλαδή σε ευρωπαϊκό, εθνικό και περιφερειακό επίπεδο.
<P>
" εφαρμογή της πολιτικής συνοχής πρέπει να λάβει υπόψη τις διάφορες ανάγκες των περιφερειών, κυρίως των αστικών και αγροτικών περιοχών, περιφερειών στις οποίες είναι δύσκολη η πρόσβαση, νησιών και εξόχως απόμακρων περιοχών. Πρέπει να προσαρμόσει την παρεχόμενη βοήθεια στις συνθήκες και τα ειδικά χαρακτηριστικά τους, με την εκμετάλλευση του δυναμικού τους για βιώσιμη και μακροπρόθεσμη ανάπτυξη.
<P>
Τα κράτη μέλη και οι περιφέρεις πρέπει επομένως να διασφαλίσουν ότι εξασφαλίζεται η ποιότητα σε αυτά τα σχέδια που συμβάλουν στη βελτίωση της πρόσβασης στις φτωχότερες περιφέρειες, διασφαλίζοντας ότι έχουν τις κατάλληλες υποδομές μεταφορών και τεχνολογιών των πληροφοριών. " πολιτική συνοχής πρέπει να στηρίξει την επιχειρηματικότητα και τις επενδύσεις στις φτωχότερες περιφέρειες. Νέα χρηματοδοτικά μέσα, όπως το JEREMY και το JESSICA, μπορούν να συμβάλουν επιτυχώς στην περιφερειακή ανάπτυξη, αλλά η ευαισθητοποίηση όσον αφορά τον τρόπο χρήσης αυτών των μέσων σε τοπικό και περιφερειακό επίπεδο εξακολουθεί να είναι πολύ περιορισμένη.
<P>
Είναι σημαντικό να ενθαρρυνθούν τα κράτη μέλη να δημιουργήσουν δημόσιες-ιδιωτικές εταιρικές σχέσεις και να ανταλλάξουν απόψεις βέλτιστων πρακτικών σε αυτόν τον τομέα. " Επιτροπή και τα κράτη μέλη πρέπει να στηρίξουν αποτελεσματικά τα σχέδια που θα αυξήσουν τις ικανότητες των περιφερειών να δημιουργήσουν και να απορροφήσουν νέες τεχνολογίες, αποδίδοντας ιδιαίτερη προσοχή στην προστασία του φυσικού περιβάλλοντος.
<P>
Ένα εξαιρετικά σημαντικό πρόβλημα των φτωχότερων περιοχών της Ένωσης υπήρξαν τα υψηλά επίπεδα ανεργίας, η οποία ανέρχεται στο 20%. Ως εκ τούτου, υπάρχει επείγουσα ανάγκη να επενδύσουμε σε ανθρώπινο κεφάλαιο στις φτωχές περιφέρειες μέσω της καλύτερης εκπαίδευσης, των συνεχώς βελτιωμένων προσόντων, κυρίως για τους νέους ανθρώπους, τις γυναίκες και τους ηλικιωμένους, καθώς και για τις μειονότητες που διατρέχουν τον κίνδυνο του κοινωνικού αποκλεισμού.
<P>
" στήριξη για τις ίσες ευκαιρίες για όλους, αποτελούν τμήμα όλων των κοινοτικών προγραμμάτων, κυρίως αυτών που επηρεάζουν την οικονομική και κοινωνική συνοχή, καθώς και σε όλα τα επίπεδα προγραμματισμού και έγκρισης σχεδίων στο πλαίσιο της πολιτικής συνοχής της Ευρωπαϊκής Ένωσης.
<P>
" Επιτροπή και τα κράτη μέλη πρέπει να διασφαλίσουν ότι θα είναι διαθέσιμα τα ακριβή, κατανοητά και συγκριτικά στατιστικά δεδομένα. Αυτό είναι κάτι που επί του παρόντος μας λείπει. " Επιτροπή πρέπει να καταρτίσει μια νέα μέθοδο υπολογισμού της περιφερειακής ανάπτυξης, όχι μόνο βάσει του ΑΕγχΠ και των δεικτών ανεργίας, αλλά και βάσει άλλων ποιοτικών και ποσοτικών δεικτών που απεικονίζουν τις πραγματικές συνθήκες διαβίωσης του πληθυσμού. Πρέπει επίσης να βελτιώσουμε τις μεθόδους υπολογισμού της ισοτιμίας της αγοραστικής δύναμης με την ανάπτυξη περιφερειακών και όχι εθνικών δεικτών.
<P>
Εκμεταλλευόμενη την ενδιάμεση αναθεώρηση του κοινοτικού προϋπολογισμού το 2009, η Επιτροπή πρέπει να αναλύσει τις επιπτώσεις της πολιτικής συνοχής και να ερευνήσει τις πιθανές αιτίες των μη επιθυμητών αποτελεσμάτων.
<P>
Τέλος, θα ήθελα να ευχαριστήσω όσους συμμετείχαν σε αυτήν την έκθεση. Θα ήθελα να σας ευχαριστήσω για τις πολύτιμες τροπολογίες σας, οι οποίες εμπλούτισαν το έγγραφο και εύχομαι ειλικρινά αυτή η έκθεση πρωτοβουλίας να παράσχει στα κράτη μέλη και τις περιφέρειες ένα πλήθος πολύτιμων κατευθυντήριων γραμμών, καθώς και να ενθαρρύνει την Ευρωπαϊκή Επιτροπή να βελτιώσει την αποτελεσματικότητα της πολιτικής συνοχής στις περιοχές που το έχουν περισσότερο ανάγκη.
<SPEAKER ID="048" NAME="Janez Potočnik">
Επιτροπή. (EN) Κυρία Πρόεδρε, είναι ευχάριστο να μιλώ ενώπιον του Κοινοβουλίου ανταλλάσσοντας απόψεις σχετικά με την έκθεση της Geringer de Oedenberg όσον αφορά τον ρόλο και την αποτελεσματικότητα της πολιτικής συνοχής για τη μείωση των ανισοτήτων στις φτωχότερες περιοχές της Ευρωπαϊκής Ένωσης.
<P>
Για ακόμη μια φορά, όπως στην περίπτωση άλλων εκθέσεων πρωτοβουλίας που εγκρίνονται από την Επιτροπή Περιφερειακής Ανάπτυξης, αυτό αποδεικνύει την άριστη συνεργασία μεταξύ των δύο θεσμικών οργάνων μας. Μιλώ εξ ονόματος της κ. Hübner, η οποία έπρεπε να μεταβεί στη Ρουμανία, και σας στέλνει τις θερμότερες ευχές της.
<P>
Χαιρετίζω αυτήν την έκθεση και εκτιμώ τη θετική συμβολή της στη συζήτηση σχετικά με τις επιπτώσεις και την αποτελεσματικότητα της πολιτικής συνοχής σε μια κρίσιμη στιγμή της περιόδου προγραμματισμού 2007-2013 και την παραμονή της δημοσιονομικής αναθεώρησης για το έτος 2008/09. Συμμερίζομαι απολύτως την άποψη ότι η πολιτική συνοχής δεν είναι μόνο ουσιαστική, αλλά και αποτελεσματική για τη μείωση των κοινωνικοοικονομικών και εδαφικών ανισοτήτων και την αξιοποίηση του δυναμικού ανάπτυξης όλων των περιοχών της ΕΕ.
<P>
" προστιθέμενη αξία της πολιτικής συνοχής έχει αποδειχθεί ήδη, και όλοι αναγνωρίζουμε ότι προχωρά περισσότερο από τις οικονομικές μεταφορές το να συμπεριληφθούν, μεταξύ άλλων, η ανάπτυξη εταιρικών σχέσεων, οι ανταλλαγές βέλτιστων πρακτικών, η δημοσιονομική σταθερότητα και μια στρατηγική προσέγγιση.
<P>
Εκτιμώ ιδιαίτερα το θέμα και το περιεχόμενο της έκθεσής σας επειδή αγγίζει τη ραχοκοκαλιά της πολιτικής συνοχής. Πράγματι, ο κύριος στόχος της πολιτικής μας είναι να μειωθούν οι κοινωνικοοικονομικές και εδαφικές ανισότητες στις φτωχότερες περιοχές της ΕΕ. " πρόκληση αυτή δεν είναι αμελητέα. Αυτές οι ανισότητες έχουν αυξηθεί εντυπωσιακά μετά από τις πρόσφατες διευρύνσεις και η πολιτική συνοχής είναι το μόνο κοινοτικό μέσο που σχεδιάστηκε ειδικά για αυτόν τον σκοπό. Για παράδειγμα, οι ανισότητες στο κατά κεφαλήν ΑΕγχΠ μεταξύ του ανώτερου και του κατώτερου 10% των περιοχών της ΕΕ έχουν σχεδόν διπλασιαστεί μετά από τις δύο πιο πρόσφατες διευρύνσεις.
<P>
Στην πραγματικότητα, οι περιφερειακές ανισότητες στην ΕΕ είναι πολύ σημαντικές, πολύ περισσότερο απ' ό,τι στις "νωμένες Πολιτείες ή την Ιαπωνία, ή παρόμοιας διάστασης με αυτές της Κίνας και της Ινδίας για παράδειγμα.
<P>
Παρά τα εντυπωσιακά ποσοστά ανάπτυξης στα νέα κράτη μέλη και τη σύγκλιση πολλών περιοχών της ΕΕ-15, υπάρχουν ακόμα 70 περιοχές -πατρίδες για 123 εκατομμύρια Ευρωπαίους- με ένα κατά κεφαλήν ΑΕγχΠ κάτω από το 75% του μέσου όρου της ΕΕ. Επιπλέον, υπάρχουν πολλές περιοχές -η πλειονότητα των οποίων βρίσκεται μεταξύ των πιο ανεπτυγμένων- που χάνουν έδαφος. Σε 27 περιοχές, το κατά κεφαλήν ΑΕγχΠ μειώθηκε στην πραγματικότητα μεταξύ των ετών 2000 και 2004 και, σε άλλες 24, η ανάπτυξη ήταν κάτω από το 0,5% ετησίως.
<P>
Ωστόσο, όπως εξηγείται πλήρως στην πρόσφατα δημοσιευμένη Τέταρτη Έκθεση Συνοχής, η σύγκλιση πραγματοποιείται. Αυτό οφείλεται και στην επιταχυνόμενη ανάπτυξη στα περισσότερα από τα νέα κράτη μέλη και στη μερικές φορές αργοκίνητη απόδοση ορισμένων από τις πιο ανεπτυγμένες. Συνολικά, η περιφέρεια της ΕΕ συμβαδίζει με τον πυρήνα της Ευρώπης όχι μόνο από την άποψη του κατά κεφαλήν ΑΕγχΠ, αλλά και της απασχόλησης, της παραγωγικότητας και άλλων δεικτών, και αυτό αποτελεί καλή είδηση. Περιλαμβάνει τις πρώην χώρες συνοχής που, με εξαίρεση την Πορτογαλία, τα τελευταία έτη έχουν σημειώσει εντυπωσιακή πρόοδο.
<P>
Αυτό το φαινόμενο -η μακροπρόθεσμη διαδικασία σύγκλισης- εμφανίζεται ειδικά σε επίπεδο ΕΕ μεταξύ των κρατών μελών και των περιφερειών. Γνωρίζουμε ότι, σε εθνικό επίπεδο, η εικόνα είναι κάπως διαφορετική, δεδομένου ότι σε πολλές περιπτώσεις η ανάπτυξη συγκεντρώνεται ολοένα και περισσότερο στην περιοχή της πρωτεύουσας ή στις κύριες μητροπολιτικές περιοχές, γεγονός που διευρύνει τις εσωτερικές ανισότητες και δημιουργεί προβλήματα σχετικά με την οικιστική συγκέντρωση, όπως τη συμφόρηση των μεταφορών, τη ρύπανση, την άνοδο των τιμών των ακινήτων κλπ.
<P>
Επιτρέψτε μου να υπογραμμίσω την ουσιαστική συμβολή της πολιτικής μας σε αυτήν τη συνολική θετική διαδικασία σύγκλισης. Ανεξάρτητες μελέτες αξιολόγησης έχουν δείξει ότι η πολιτική συνοχής έχει στηρίξει την εξαιρετικά αναγκαία επένδυση για τις υποδομές, το ανθρώπινο δυναμικό, τον εκσυγχρονισμό και τη διαφοροποίηση των περιφερειακών οικονομιών. Μεταξύ του 2000 και του 2005, οι δημόσιες επενδύσεις στις τέσσερις χώρες συνοχής ήταν περίπου κατά 25% υψηλότερες από ό,τι θα ήταν χωρίς την πολιτική συνοχής. Συνέβαλε στην αύξηση του ΑΕγχΠ. Τα αυξανόμενα επίπεδα του ΑΕγχΠ που αποδίδονται στην περιφερειακή πολιτική κυμάνθηκαν από 10% στην Ελλάδα και 8,5% στην Πορτογαλία την περίοδο 1989-1999, και 6% στην Ελλάδα και την Πορτογαλία, 4% στα γερμανικά κρατίδια και 2,4% στην Ισπανία την περίοδο 2000-2006. Προκαταρκτικές εκτιμήσεις για το 2007-2013 υποστηρίζουν έναν αντίκτυπο μεταξύ 5% και 9% στα νέα κράτη μέλη.
<P>
Συνέβαλε επίσης στη μείωση του κοινωνικού αποκλεισμού και της φτώχειας. " πολιτική συνοχής συγχρηματοδοτεί την κατάρτιση εννέα εκατομμυρίων ανθρώπων ετησίως. Περισσότεροι από τους μισούς είναι γυναίκες, που οδηγούνται σε καλύτερες συνθήκες απασχόλησης και υψηλότερα εισοδήματα. Για παράδειγμα, πάνω από 450 000 μικτές θέσεις εργασίας δημιουργήθηκαν σε έξι χώρες: τη Δανία, τη Γαλλία, τις Κάτω Χώρες, την Ισπανία, τη Σουηδία και το "νωμένο Βασίλειο. Μεταξύ του 2000 και του 2005 αντιστοιχούσαν στα δύο τρίτα του Στόχου 2 της χρηματοδότησης. Βοήθησε τη μετατόπιση του συνδυασμού πολιτικών των δημόσιων επενδύσεων στα κράτη μέλη προς τις επενδύσεις ενίσχυσης της ανάπτυξης.
<P>
Σύμφωνα με πιο πρόσφατα στοιχεία, το ποσό επενδύσεων για τη συνοχή που ορίζεται για την έρευνα και την ανάπτυξη, την καινοτομία και τις τεχνολογίες πληροφοριών και επικοινωνιών (ΤΠΕ) για την περίοδο 2007-2013 είναι κάτι περισσότερο από διπλάσιο σε σύγκριση με τα έτη 2000-2006. Σαφώς, απομένει να δούμε πώς θα εφαρμοστούν αυτά τα σχέδια, αλλά βλέπουμε ήδη, μεταξύ των κρατών μελών και των περιφερειών, μια αυξανόμενη ευαισθητοποίηση στις στρατηγικές ανάπτυξής τους για την επόμενη οικονομική περίοδο.
<P>
Ασφαλώς, ένα από τα βασικά στοιχεία αυτής της επιτυχίας έγκειται στο γεγονός ότι η πολιτική συνοχής είναι μια ολοκληρωμένη, πλήρως ενταγμένη πολιτική· δεν είναι μια τομεακή πολιτική, ή μια αποσπασματική δέσμη τομεακών πολιτικών, αλλά ένα ενιαίο όργανο που αποσκοπεί στην παροχή συγκεκριμένων ειδικά προσαρμοσμένων λύσεων για κάθε ευρωπαϊκή περιοχή ή επικράτεια.
<P>
Συγχρόνως, είναι όχι μόνο μια πολιτική της ΕΕ που λειτουργεί μεμονωμένα, αλλά εξαρτάται ασφαλώς από την ενεργό συμμετοχή των φορέων σε εθνικό, περιφερειακό και τοπικό επίπεδο.
<P>
" έκθεσή σας επισημαίνει ορθά αρκετά ζητήματα που σχετίζονται ιδιαίτερα με τις φτωχότερες περιοχές, αν πρόκειται να κάνουν καλύτερη χρήση των διατιθέμενων κονδυλίων. Θα αναφέρω μόλις μερικά για την παροχή της κατάλληλης τεχνικής βοήθειας. " σημασία των ειδικά προσαρμοσμένων στρατηγικών ανάπτυξης, ή η αξία της εφαρμογής αποτελεσματικής εταιρικής σχέσης και της ενθάρρυνσης των βέλτιστων πρακτικών.
<P>
Έλαβα υπόψη μου τις προτάσεις σας. Είμαι πεπεισμένος ότι μερικές από αυτές θα καταφέρουν να προσαρμοστούν στο υπάρχον νομοθετικό πλαίσιο που έχει προκαλέσει τις νέες πρωτοβουλίες που υιοθετούνται πρόσφατα από την Επιτροπή, όπως τα τρία 'J' -Jasper, Jeremy και Jessica- ή περιοχές για την οικονομική αλλαγή. " ευελιξία της πολιτικής συνοχής καθιστά πιθανή την εφαρμογή των καλύτερων μέτρων που εγκρίνονται για κάθε περίπτωση. Όσον αφορά αυτό το θέμα, η κ. Hόbner θα διασφαλίσει ότι η Επιτροπή δίνει ιδιαίτερη προσοχή στις ανάγκες των φτωχότερων περιοχών στις τρέχουσες διαπραγματεύσεις για τα έγγραφα προγραμματισμού των ετών 2007-2013.
<P>
Εκτιμώ επίσης τη συμβολή της έκθεσής σας στη συζήτηση σχετικά με τη μελλοντική πολιτική συνοχής, η οποία ξεκίνησε με τη δημοσίευση της τέταρτης έκθεσης συνοχής. Χαιρετίζω αυτές τις πολύτιμες συστάσεις που στοχεύουν στην αύξηση της αποτελεσματικότητας της πολιτικής συνοχής.
<P>
Όπως γνωρίζετε, βρισκόμαστε τώρα στο αρχικό στάδιο του προβληματισμού μας για το μέλλον της πολιτικής συνοχής. " συζήτηση αυτή αποσκοπεί στην ανάπτυξη της αναθεώρησης του προϋπολογισμού της ΕΕ που η Επιτροπή πρέπει να αναλάβει στα έτη 2008 και 2009.
<P>
Συμπερασματικά, γνωρίζετε ότι οι δημόσιες διαβουλεύσεις για το μέλλον της πολιτικής συνοχής θα ξεκινήσουν μετά τη διεξαγωγή του φόρουμ συνοχής στο τέλος Σεπτεμβρίου. Ένας αφιερωμένος ιστότοπος θα συγκεντρώσει τις συνεισφορές των κρατών μελών, των περιοχών, των πόλεων, των θεσμικών οργάνων της ΕΕ, των οικονομικών και κοινωνικών εταίρων και, φυσικά, των οργανώσεων της κοινωνίας των πολιτών. " Επιτροπή σκοπεύει να παρουσιάσει τα αποτελέσματα αυτών των διαβουλεύσεων την άνοιξη του 2008, μαζί με την πέμπτη έκθεση προόδου σχετικά με την οικονομική και κοινωνική συνοχή. Βάσει αυτής και άλλων εκθέσεων πρωτοβουλίας που εγκρίθηκαν πρόσφατα, αναμένω με ενδιαφέρον τη συμβολή του Κοινοβουλίου σε αυτήν την συζήτηση.
<SPEAKER ID="049" NAME="Oldřich Vlasák">
εξ ονόματος της Ομάδας PPE-DE. - (CS) Κυρία Πρόεδρε, κ. Potočnik, κυρίες και κύριοι, οι διαφορές μεταξύ των φτωχών και των πλούσιων περιφερειών της Κοινότητας είναι πραγματικά τεράστιες. Αυτές οι περιφερειακές διαφορές είναι πιο εμφανείς στη σημερινή διευρυμένη Ευρωπαϊκή Ένωση σε σχέση με αυτές των 15 αρχικών κρατών. Μπορεί να υπάρχουν πολλοί λόγοι για αυτό, όπως η γεωγραφική θέση, ο τύπος της οικιστικής υποδομής, η ανά τομέα δομή της οικονομίας, η διάρθρωση της κοινωνίας ή άλλοι λόγοι σχετικά με την ιστορία μιας δεδομένης περιοχής. Αυτές οι διαφορές μπορούν να μειωθούν σε ορισμένο βαθμό μέσω διαρθρωτικών πολιτικών αλλά θα έχουμε πάντα πλουσιότερες και φτωχότερες περιφέρειες. Κατά τη γνώμη μου είναι επομένως σημαντικό να αποσκοπούμε κυρίως σε μια κατάσταση όπου όλες οι περιφέρειες στην Ευρωπαϊκή Ένωση θα έχουν λίγο ή πολύ επιτύχει μια σαφή οικονομική πρόοδο και κοινωνική ανάπτυξη. Πρέπει να επικεντρωθούμε στα διαρθρωτικά ταμεία ενισχύοντας την ανάπτυξη του ΑΕγχΠ, αυξάνοντας την απασχόληση και συμβάλλοντας στη βιώσιμη ανάπτυξη. Ως εκ τούτου, θα θέσω τα παρακάτω ερωτήματα. Ποια ήταν τα διαρθρωτικά μέτρα που συνέβαλαν στην ανάπτυξη επιτυχημένων περιφερειών όπως η Ιρλανδία; Που οφείλεται το γεγονός ότι περιοχές όπως το Mezzogiorno στην Ιταλία, όπου δεκαετίες διαρθρωτικών ενισχύσεων απέτυχαν να επιφέρουν μεγάλες αλλαγές, συνεχίζουν να υστερούν; Πως μπορούμε να διασφαλίσουμε ότι τα ευρωπαϊκά κονδύλια δεν κατασπαταλώνται σήμερα, αλλά επενδύονται για το μέλλον;
<P>
Κυρίες και κύριοι, δεν είμαι απολύτως πεπεισμένος πως η έκθεση που συζητάμε σήμερα μας παρέχει σαφείς κατευθυντήριες γραμμές όσον αφορά αυτό το θέμα. Γεγονός είναι ωστόσο ότι, μόνο παρέχοντας απαντήσεις στις παραπάνω ερωτήσεις μπορούμε να προλάβουμε την επανάληψη των λαθών του παρελθόντος στις σημερινές φτωχότερες περιφέρειες, διασφαλίζοντας έτσι ότι η ευρωπαϊκή χρηματοδότηση θα επιφέρει πραγματική προστιθέμενη αξία στις περιφερειακές οικονομίες και κοινωνίες. Είναι ωστόσο πολύ νωρίς να κάνουμε έναν πλήρη απολογισμό των πλεονεκτημάτων που οι διαρθρωτικές πολιτικές έφεραν στις φτωχότερες περιφέρειες, γιατί οι φτωχότερες χώρες μόλις προσχώρησαν στην Ένωση. Εξακολουθεί να υπάρχει πρόβλημα με την πολυπλοκότητα της συνολικής δομής.
<SPEAKER ID="050" NAME="Constanze Angela Krehl">
εξ ονόματος της Ομάδας PSE. - (DE) Κυρία Πρόεδρε, θα ήθελα να σας συγχαρώ κι εγώ άλλη μια φορά για τη χθεσινή σας εκλογή και τη σημερινή πρώτη σας προεδρία εδώ στην Ολομέλεια.
<P>
Θα ήθελα να ευχαριστήσω θερμά την εισηγήτρια γι' αυτή την ενδιαφέρουσα έκθεση γιατί τελικά έχουμε όλοι τον ίδιο στόχο, δηλαδή να εξαλείψουμε τις διαφορές μεταξύ των περιφερειών της ΕΕ. Αυτό δεν είναι μόνο προς το συμφέρον των φτωχότερων, αλλά προς το συμφέρον όλων των περιφερειών της ΕΕ, γιατί διαφορετικά θα έμενε στάσιμη η συνολική ανάπτυξη της Ένωσης. Υπάρχει πραγματικά μεγάλο δυναμικό στις περιφέρειες που υποστηρίζουμε. Οι άνθρωποι των περιοχών αυτών θέλουν να συμμετάσχουν και να παίξουν τον ρόλο τους στην ΕΕ, αλλά πρέπει κι εμείς να τους δώσουμε την ευκαιρία να το κάνουν.
<P>
Θα ήθελα να εστιαστώ σε ορισμένα σημεία που αναφέρει η εισηγήτρια στην έκθεσή της και μου φαίνονται αρκετά σημαντικά. " ΕΕ πρέπει να προσφέρει σύντομα βοήθεια, πρέπει δηλαδή να ανασυγκροτήσουμε τη διοίκηση και όχι να εμποδίζουμε οι μεν τους δε στα διάφορα επίπεδα της διοίκησης. Αυτό απαιτεί επίσης ένα λειτουργικό σύστημα διασυνοριακής συνεργασίας. Περιμένω ανυπόμονα να δω πώς τα κράτη μέλη θα επιτύχουν αυτόν τον στόχο τις επόμενες εβδομάδες και μήνες.
<P>
Θα χαιρόμουν αν τα νέα χρηματοδοτικά μέσα, τα JESSICA, JEREMIE και JASPERS, που επινοήθηκαν πριν από αρκετά χρόνια, γίνονταν επιτέλους γνωστά στα κράτη μέλη και χρησιμοποιούνταν με αποτελεσματικό τρόπο. Ωστόσο, έχει εγκριθεί μόλις το ένα τέταρτο από τις παραπάνω από 400 αιτήσεις που υποβλήθηκαν ως τώρα για λειτουργικά προγράμματα. Θα χαιρόμουν αν αυτό γινόταν πιο γρήγορα. Ίσως να υπάρχει και δυνατότητα εκ των υστέρων προσαρμογής.
<P>
Θα ήθελα να υπογραμμίσω το εξής: η απάλειψη των διαφορών μεταξύ των περιφερειών σημαίνει επίσης την απάλειψη των διαφορών ως προς τις ευκαιρίες για τους άντρες και τις γυναίκες, και γι' αυτό απευθύνω έκκληση προς το Σώμα να υποστηρίξει τα ανάλογα ψηφίσματα στην Ολομέλεια.
<SPEAKER ID="051" NAME="Jean Marie Beaupuy">
εξ ονόματος της Ομάδας ALDE. - (FR) Κυρία Πρόεδρε, όπως η συνάδελφός μου, κ. Krehl, σας συγχαίρω για την εκλογή σας και για την πρώτη συνεδρίασή σας ως Πρόεδρος.
<P>
Κύριε Επίτροπε Potočnik, θα ήθελα να σας πω ότι αυτή η έκθεση, την οποία με άριστο τρόπο παρουσίασε η συνάδελφός μας, κ. Geringer de Oedenberg, είναι πρώτα και κύρια μια κραυγή από την καρδιά. Έπειτα, είναι μια αναγκαιότητα για την Ευρωπαϊκή Ένωση, όπως μόλις είπε η κ. Krehl, και είναι μια έκκληση στην Επιτροπή. Είναι μια κραυγή από την καρδιά διότι η ανάπτυξη των φτωχότερων περιφερειών δεν είναι απλά η ανάπτυξη περιφερειών αλλά η λήψη υπόψη των καταστάσεων τραγικών καταστάσεων σε ορισμένες περιπτώσεις ανθρώπων οι οποίοι είναι άνεργοι ή οι οποίοι πρέπει να απομακρυνθούν από τις εστίες τους, κλπ. Κατά συνέπεια είναι μια ανθρώπινη κραυγή από την καρδιά. Είναι επίσης μια αναγκαιότητα η έκθεση το εξηγεί με σαφήνεια αυτό όσον αφορά την ανάπτυξη της Ευρωπαϊκής Ένωσης.
<P>
Τούτου λεχθέντος, κύριε Επίτροπε, χρειάζεται να προχωρήσουμε περισσότερο, και παρακαλώ μην θεωρήσετε την παρατήρησή μου ως κριτική, αλλά ως παρατήρηση· εσείς ο ίδιος κάνατε διάφορες παρατηρήσεις, επί έξι λεπτά περίπου, καταλήγοντας με τα λόγια: "Αναμένω προτάσεις από το Κοινοβούλιο". Ωραία, στην έκθεση της συναδέλφου μου, υπάρχει αριθμός προτάσεων. Αυτό που θα ήθελα να διατυπώσω σε αυτά τα λίγα δευτερόλεπτα που μου έχουν διατεθεί είναι ότι χρειαζόμαστε μια διευκρίνηση από την Επιτροπή, για τα κατωτέρω: ποιος κάνει τι, πότε και πως;
<P>
Ποιος; Ποιος είναι ο ρόλος της Ευρωπαϊκής Ένωσης; Πιστεύω ότι, έως τώρα, είχαμε κατά το μεγαλύτερο μέρος καθορίσει επιτυχώς τις προϋποθέσεις όσον αφορά τη χρηματοδότηση, τους κανονισμούς και ούτω καθεξής. " έκθεση της συναδέλφου μας περιέχει ορισμένες πρόσθετες πρωτοβουλίες που αφορούν ιδιαίτερα τις χρηματοοικονομικές πτυχές, τις πτυχές της τεχνικής βοήθειας, κλπ, με σκοπό να ενισχυθεί ο κεντρικός ρόλος που παίζει η Επιτροπή και να την θέσει σε ισχυρότερη θέση για να κάνει προτάσεις και να παρέχει βοήθεια. Αλλά στη συνέχεια, τίποτε, ή σχεδόν τίποτε, δεν λέγεται σχετικά με το ρόλο που παίζουν τα κράτη μέλη. Γεγονός είναι ότι, αν θέλουμε να βοηθήσουμε τις περιφέρειες που αντιμετωπίζουν δυσκολίες, δεν αρκεί να πούμε "υπάρχουν ευρωπαϊκά ταμεία, απαιτείται επίσης τα κράτη μέλη να αναλάβουν τις ευθύνες τους. Σε αυτό το επίπεδο, η Επιτροπή δεν μπορεί να επιβάλει πράγματα, δεδομένων των περιορισμών της αρχής της επικουρικότητας. Ωστόσο, υπό το φως αυτών που έλαβαν χώρα στην Ιρλανδία και τη Νότια Ιταλία, κλπ., μπορούν να γίνουν ορισμένες παρατηρήσεις και προτάσεις.
<P>
Πρέπει να πω ότι, χθες, εγώ η ίδια συγκεκριμένα φιλοξένησα ορισμένους δημάρχους πολύ μικρών τοπικών συμβουλίων μειονεκτικών περιφερειών, και εναπόκειται σε αυτούς να αναπτύξουν σχέδια το μόνο που χρειάζονται είναι να τους πούμε πως να το κάνουν.
<P>
Για να ολοκληρώσω, κύριε Επίτροπε, αυτό που προσωπικά αναμένω, επιπλέον αυτών που δίδονται στην έκθεση της συναδέλφου μου, είναι, η Επιτροπή να πράξει όπως οφείλει να πράττει και να μας ενημερώσει με σαφήνεια ποιος κάνει τι, και με ποιον τρόπο.
<SPEAKER ID="052" NAME="Elisabeth Schroedter">
εξ ονόματος της Ομάδας Verts/ALE. - (DE) Κυρία Πρόεδρε, κύριε Επίτροπε, κυρίες και κύριοι, θα ήθελα να σας συγχαρώ κι εγώ, κυρία Πρόεδρε, για το νέο σας αξίωμα.
<P>
" μία μεταρρύθμιση φέρνει την άλλη. Αυτός ήταν ο λόγος για τον οποίο εμείς στην Επιτροπή Περιφερειακής Ανάπτυξης ρωτήσαμε αμέσως για πολλοστή φορά μετά από τη μεταρρύθμιση των διαρθρωτικών ταμείων πώς θα αξιολογούμε μελλοντικά τις φτωχότερες περιφέρειες της Ευρώπης. Στόχος ήταν να προσφέρουμε ένα μέλλον στη διαρθρωτική πολιτική υπό το φως των σημερινών εμπειριών αναφορικά με τη νέα μεταρρύθμιση των διαρθρωτικών ταμείων του 2014, διότι γνωρίζουμε ότι τα εύπορα κράτη μέλη έχουν ολοένα λιγότερη διάθεση για πληρωμές στο σύμφωνο αλληλεγγύης. Ταυτόχρονα, η κοινή μας δέσμευση για τις φτωχότερες περιφέρειες στο πλαίσιο της πολιτικής συνοχής είναι αυτό που κρατάει ζωντανή την καρδιά της ΕΕ.
<P>
Δυστυχώς, η έκθεση δεν ασχολείται σχεδόν καθόλου με αυτά τα θέματα που αφορούν το μέλλον. Επικεντρώνεται στα προβλήματα εφαρμογής στα νέα κράτη μέλη όσον αφορά τον σημερινό κανονισμό των διαρθρωτικών ταμείων. Δείχνει τι συμβαίνει όταν θεωρείται αναλώσιμη μία σταθερή αποκεντρωμένη διοικητική δομή. Ωστόσο θεωρώ απλοϊκό να πιστεύει κανείς πως οι τράπεζες είναι υποκατάστατο της μεγαλύτερης ενασχόλησης και πανάκεια για τα προβλήματα απορρόφησης και τα διοικητικά προβλήματα των πολύ φτωχών περιφερειών.
<P>
Οι πρωτοβουλίες JASPERS και JESSICA πρέπει να χρησιμοποιηθούν έτσι ώστε να μη σταματήσει η δημοκρατική δράση και να μην επιβαρυνθεί το δημόσιο με χρέη που θα βαρύνουν τις επόμενες γενιές. Αυτό θα σήμαινε πως οι φτωχότερες περιοχές θα παραμείνουν μόνιμα εξαρτημένες από την ΕΕ για να επιβιώσουν, και δεν μπορεί να είναι αυτή η πρόθεσή μας.
<SPEAKER ID="053" NAME="Pedro Guerreiro" LANGUAGE="PT">
Θα ήθελα καταρχάς να συγχαρώ την εισηγήτρια για την έκθεση πρωτοβουλίας της, η οποία τονίζει ορισμένες πτυχές που θεωρούμε σημαντικές, παρόλο που διαφωνούμε με άλλες, δηλαδή όσον αφορά τη συζήτηση για το μέλλον της πολιτικής συνοχής και την τέταρτη έκθεση για την οικονομική και κοινωνική συνοχή της Ευρωπαϊκής Ένωσης.
<P>
Είναι σημαντικό να σημειωθεί σε αυτό το σημείο ότι οι ανισότητες, κυρίως οι περιφερειακές, έχουν αυξηθεί δραματικά με τους διαδοχικούς κύκλους της διεύρυνσης της ΕΕ, ότι η αύξηση των περιφερειακών ανισοτήτων και της ανάπτυξης λόγω της πόλωσης σε εσωτερικό επίπεδο σε κάθε χώρα αποδείχτηκε και ότι, γενικότερα, εξακολουθεί να υπάρχει ένα πλούσιο κέντρο και μια φτωχή περιφέρεια, η οποία έχει επεκταθεί περισσότερο.
<P>
Τονίζοντας αυτές τις πτυχές, επιχειρούμε να αποδείξουμε σαφώς την ύπαρξη ισχυρής περιφερειακής πολιτικής ως ένα βασικό μέσο για τη μείωση των ανισοτήτων και την προώθηση πραγματικής, όχι απλώς ονομαστικής, σύγκλισης στις φτωχότερες περιφέρειες της Ευρωπαϊκής Ένωσης. Μια ισχυρή περιφερειακή πολιτική συνοχής είναι ακόμη πιο σημαντική με το αυξανόμενο κόστος της εσωτερικής αγοράς, την πολιτική ελευθέρωσης των αγορών και του ανταγωνισμού και την Ευρωπαϊκή και Νομισματική Ένωση, καθώς και το ευρώ και το Σύμφωνο Σταθερότητας για τις φτωχότερες περιφέρειες της Ευρωπαϊκής Ένωσης.
<P>
Είναι σημαντικό να ενισχυθεί η περιφερειακή πολιτική συνοχής, με την εξαιρετικά προβεβλημένη κοινωνική και οικονομική συνοχή και η πραγματική σύγκλιση που έχει τεθεί ως ο κεντρικός στόχος και πολιτική της Ευρωπαϊκής Ένωσης, ενισχύοντας τον αναδιανεμητικό ρόλο του κοινοτικού προϋπολογισμού και παρέχοντας την κατάλληλη χρηματοδότηση ώστε οι προτεινόμενοι στόχοι να επιτευχθούν αποτελεσματικά.
<P>
Αν θέλουμε να είναι η περιφερειακή πολιτική συνοχής αποτελεσματική, τότε οι ενέργειες που μειώνουν την αξία της, όπως η παρέκκλιση των κονδυλίων για τη χρηματοδότηση άλλων πολιτικών και προτεραιοτήτων οι οποίες δεν συμβάλουν με κανέναν τρόπο στην επίτευξη των στόχων που εκφράστηκαν πριν, πρέπει να απορριφθούν.
<SPEAKER ID="054" NAME="Γεώργιος Καρατζαφέρης">
εξ ονόματος της ομάδας IND/DEM. - Κυρία Πρόεδρε, μπορείτε να φανταστείτε μία οικογένεια που να στρώνει τραπέζι το μεσημέρι στο σπίτι και ο πατέρας να τρώει αστακό, η μάνα να τρώει σολομό, το ένα παιδί κρέας, το άλλο φασόλια, το άλλο χόρτα και το άλλο τίποτα; Δεν είναι δυνατόν να συμβεί αυτό! Και όμως συμβαίνει στη μεγάλη οικογένεια της Ευρώπης που θέλουμε να την ενώσουμε κάτω από ένα ενιαίο Σύνταγμα.
<P>
Υπάρχουν 80 εκατομμύρια πολίτες στην Ευρώπη, που ζουν κάτω από το όριο της φτώχειας. Υπάρχουν συνταξιούχοι στην Ελλάδα, που ζουν με 300 ευρώ το μήνα και αισθάνονται πάρα πολύ καλά, γιατί σε διπλανές χώρες ζουν άλλοι συνταξιούχοι με 80 ευρώ.
<P>
Αυτή είναι η πολιτική της Ευρώπης! Γίνανε ξαφνικά πλούσιες κάποιες δύσβατες περιοχές της Ελλάδας, όπως η Ήπειρος, ή κάποια άλλα απομακρυσμένα νησιά κοντά στην Τουρκία, ακριβώς γιατί μπαίνοντας οι νέες χώρες κατέβασαν τον μέσο όρο. Αυτή δεν είναι λογική! Πρέπει να βρούμε ένα τρόπο να αναπτύξουμε την οικονομία ισομερώς για όλους.
<P>
Όταν υπάρχει μία ρατσιστική αντίληψη από τους υπουργούς που δημιουργούν την οικονομία, όπως ο Υπουργός Οικονομικών κ. Αλογοσκούφης, που είπε προχθές ότι οι έγχρωμοι δεν είναι άνθρωποι -τους είπε μάλιστα αποκρουστικά και απαξιωτικά "αράπηδες"!- όταν έχουν μια τέτοια ρατσιστική αντίληψη, δεν μπορούν να επιβάλουν μια οικονομία ισότητας, μια οικονομία που να αναπτύσσεται σε όλο τον κόσμο.
<P>
Οι φτωχοί έχουν δικαίωμα στη ζωή και πρέπει να βρούμε λύσεις. Δεν θα μετράμε την ποιότητα της Ευρώπης από το πόσες Μερσεντές πεντακοσάρες κυκλοφορούν, αλλά από το πόσα παιδιά δεν έχουν να πιουν ένα ποτήρι γάλα το πρωί!
<SPEAKER ID="055" NAME="Lambert van Nistelrooij" AFFILIATION="PPE-DE">
(NL) Κύριε Πρόεδρε, κύριε Επίτροπε, από το 2004, η οικονομική ανάπτυξη στα νέα κράτη μέλη ήταν της τάξης του 5,3%, ποσοστό το οποίο είναι κατά 2% υψηλότερο σε σχέση με αυτό των παλαιών κρατών μελών. Τα επίπεδα εξαγωγών διπλασιάστηκαν. Οι επενδύσεις αυξάνονται σημαντικά. Αυτά τα αποτελέσματα τα οποία, όπως ανέφερε πριν λίγο ο κ. Potočnik, στηρίζονται εμφατικά και ευαπόδεικτα στην πολιτική συνοχής, είναι εξαιρετικά. Μιλώντας από στατιστικής άποψης, ο αριθμός των φτωχών περιφερειών μειώνεται.
<P>
Ως εκ τούτου, οι περιφερειακές διαφορές στα ίδια τα κράτη μέλη είναι ακόμη μαζικές. " έκθεση Geringer de Oedenberg ορθά εφιστά την προσοχή σε αυτό. Επίσης επισημαίνω ότι πρέπει να είμαστε πιο επικριτικοί όσον αφορά την προσήλωση στα ίδια τα κράτη μέλη. " υπερβολική προσοχή στις κεντρικές, αστικές περιοχές δεν συμβάλει αρκετά στην επέκταση του σκοπού των απομακρυσμένων περιοχών. Τα κράτη μέλη επίσης, μαζί με την Ευρωπαϊκή Ένωση, πρέπει να επιδιώξουν την εδαφική προσέγγιση προς την πολιτική συνοχής τους. Όταν η αποτελεσματικότητα τίθεται σε κίνδυνο, πρέπει να κάνουμε κάτι περισσότερο από πολιτικές εκτιμήσεις των εθνικών σχεδίων που υποβάλλονται. Περισσότερο πολιτικές γιατί, αρχικά, αποτύχαμε να ενισχύσουμε την οικονομική ανάπτυξη και συνοχή στις φτωχές περιφέρειες. Απαιτείται επομένως εκ νέου αξιολόγηση. Μια τέταρτη έκθεση συνοχής παρέχει το πλαίσιο στο οποίο μπορεί να συζητηθεί αυτό. " Ομάδα του Ευρωπαϊκού Λαϊκού Κόμματος (Χριστιανοδημοκράτες) και των Ευρωπαίων Δημοκρατών πρέπει να βοηθήσει να αναλάβουμε ηγετικό ρόλο σε αυτό. Στις 8 Νοεμβρίου, θα οργανώσουμε μια ακρόαση στο Κοινοβούλιο.
<P>
Συμπερασματικά, θα ήθελα να πως υπάρχουν καλά αποτελέσματα, καλές ευκαιρίες για την πολιτική συνοχής, με την προϋπόθεση ότι επικεντρωνόμαστε περισσότερο στη συνεργία σε ευρωπαϊκό, εθνικό και περιφερειακό επίπεδο, προς όφελος αυτών των φτωχών περιφερειών και αντιστεκόμαστε σε μια Ευρώπη πολλών ταχυτήτων. Οι φτωχότερες περιφέρειες επίσης, πρέπει να βρουν τη θέση που τους αξίζει στην οικονομία της γνώσης και την παγκοσμιοποίηση.
<SPEAKER ID="056" NAME="Evgeni Kirilov" AFFILIATION="PSE">
(EN) Κυρία Πρόεδρε, θα ήθελα να συγχαρώ την κ. Geringer de Oedenberg για την εξαιρετική έκθεσή της. Αυτές οι περιοχές αντιμετωπίζουν μια διπλή πρόκληση όσον αφορά την εφαρμογή της περιφερειακής πολιτικής της ΕΕ για την κατάλληλη απορρόφηση των διατιθέμενων κονδυλίων και την επίτευξη των αποτελεσμάτων που έχουν τεθεί, αποσκοπώντας στους στόχους της οικονομικής και κοινωνικής συνοχής.
<P>
Τα ειδικά μέτρα για αυτές τις περιοχές πρέπει να ληφθούν από την Ευρωπαϊκή Επιτροπή, τις κυβερνήσεις και τις τοπικές αρχές σε όλα τα επίπεδα προκειμένου να επιτευχθούν τα καλύτερα αποτελέσματα για τους πολίτες και ολόκληρο τον οικονομικό τομέα. Αυτό που απαιτείται κυρίως είναι συγκεκριμένη τεχνική υποστήριξη που θα εστιάσει στην ανάπτυξη της διοικητικής ικανότητας και τη βελτίωση του συντονισμού μεταξύ των οργάνων διαχείρισης σε κρατικό και τοπικό επίπεδο. Διαφορετικά, συμφωνώ με τον Επίτροπο. Απαιτούνται συγκεκριμένες ειδικά προσαρμοσμένες λύσεις, μειώνοντας τις θεσμικές, διοικητικές και οι οικονομικές ανεπάρκειες αυτών των περιοχών που θα αυξήσουν την αποδοτικότητα της χρηματοδοτικής βοήθειας της ΕΕ συνολικά. Οι φτωχότερες περιοχές πρέπει να ενθαρρυνθούν για να διαμορφώσουν ολοκληρωμένα σχέδια για την ανάπτυξη ως εθνικά έγγραφα που θα μπορούσαν να χρησιμεύσουν ως μια βάση για να συνδέσουν τα συγκεκριμένα γνωρίσματα και το δυναμικό τους.
<P>
Τα κράτη μέλη πρέπει να ενθαρρυνθούν για να βελτιώσουν το νομοθετικό πλαίσιο στον τομέα των δημόσιων-ιδιωτικών εταιρικών σχέσεων, δημιουργώντας μια καλή βάση για απλούς και διαφανείς κανόνες. Αλλά αυτό που το όργανο και οι δικαιούχοι αυτών των διαφορετικών προγραμμάτων, συμπεριλαμβανόμενης της χώρας μου της Βουλγαρίας, χρειάζονται περισσότερο, είναι μια ακόμα πιο ενεργή ανταλλαγή ορθών πρακτικών, κυρίως μεταξύ των νέων κρατών μελών, η μεταφορά τεχνογνωσίας προς τις κεντρικές, περιφερειακές και τις όσο το δυνατόν λιγότερο ανεπτυγμένες τοπικές διοικήσεις και η οργάνωση ειδικής κατάρτισης ολόκληρου του κύκλου της δημιουργίας σχεδίων και εφαρμογής.
<P>
Υπάρχουν τέσσερα βασικά στοιχεία που πρέπει να λάβουμε υπόψη: σύγκλιση, ενίσχυση, ικανότητα για οικονομική απορρόφηση και απλοποίηση των κανόνων. Συμπερασματικά, όλα τα μέτρα στην έκθεση είναι πολύ σημαντικά, συμπεριλαμβανομένων, φυσικά, των ίσων δικαιωμάτων για τους άνδρες και τις γυναίκες, το οποίο είναι ένα σοβαρό πρόβλημα σε αυτές τις περιοχές. Στηρίζω πλήρως την πρωτοβουλία για την έγκριση ενός ψηφίσματος που επικεντρώνεται ειδικά στις φτωχότερες περιοχές της ΕΕ.
<SPEAKER ID="057" NAME="Jan Olbrycht" AFFILIATION="PPE-DE">
(PL) Κυρία Πρόεδρε, η τέταρτη έκθεση για τη συνοχή, που δημοσιεύθηκε πρόσφατα από την Επιτροπή, επιβεβαιώνει ότι οι αναπτυξιακές ανισότητες μεταξύ των πλουσιότερων και των φτωχότερων περιφερειών της Ευρώπης μειώνονται, γεγονός που δεν είχε επισημανθεί νωρίτερα.
<P>
Υποθέτοντας ότι οι ισχυρότερες περιφέρειες διατηρούν ένα υψηλό, σταθερό ποσοστό οικονομικής ανάπτυξης, που εδραιώνεται μέσω μιας μεγάλης επένδυσης στην καινοτομία, πρέπει να συμπεράνουμε ότι οι φτωχότερες περιφέρειες σημειώνουν ένα αυξημένο ποσοστό ανάπτυξης, που τους επιτρέπει όχι μόνο να αποφύγουν να μείνουν περισσότερο πίσω, αλλά ακόμη και να σημειώσουν σημαντικές προόδους συμβαδίζοντας με τις υπόλοιπες. Αυτά τα γεγονότα επιβεβαιώνουν επίσης τη θεωρία σχετικά με την αποτελεσματικότητα της πολιτικής συνοχής της Ευρωπαϊκής Ένωση και πρέπει να τη διαχειριστούν και να την αναπτύξουν κατά τη διάρκεια των επόμενων περιόδων προγραμματισμού.
<P>
" έκθεση που συζητάμε αφορά τις φτωχότερες περιφέρειες της Ευρωπαϊκής Ένωσης, όχι τις φτωχότερες περιφέρειες των κρατών μελών, οι οποίες είναι συνήθως σχετικά πλούσιες, σε ευρωπαϊκή κλίμακα. Διαπεριφερειακές ανισότητες σε εθνικό επίπεδο εμπίπτουν κυρίως στη δικαιοδοσία των εθνικών αρχών και η αντιμετώπισή τους θα πρέπει, κυρίως στις καλούμενες χώρες συνοχής, να ενισχυθεί μέσω ευρωπαϊκής παρέμβασης.
<P>
Μια ξεχωριστή και θαρραλέα πολιτική απόφαση πρέπει να ληφθεί για να ορίσει ποιες περιφέρειες θεωρούμε φτωχότερες και ποιες απαιτούν συγκεκριμένη δράση για την προώθηση της ανάπτυξης. Ας θυμόμαστε ότι οι διατάξεις της Συνθήκης αναφέρουν ανισότητες μεταξύ περιφερειών και ότι η πολιτική συνοχής πρέπει να καλύψει όχι μόνο τις φτωχότερες περιφέρειες όσον αφορά τον ΑΕγχΠ, αλλά και περιφέρειες που έχουν μείνει πίσω σε σχέση με άλλες όσον αφορά το επίπεδο καινοτομίας, ανάπτυξης μιας οικονομίας βασισμένης στη γνώση, ελκυστικότητας όσον αφορά τις επενδύσεις, γεωγραφικής τοποθεσίας κλπ.
<P>
Ορισμένες ανισότητες μπορεί να μειωθούν μέσω της οικονομικής ανάπτυξης και μιας πιο ουσιαστικής κοινής αγοράς, αλλά θα εμφανιστούν νέες. " πολιτική συνοχής δεν υπήρξε και δεν είναι μια φιλανθρωπική δραστηριότητα και πρέπει να παραμείνει ένα ευέλικτο μέσο παρέμβασης για την Ευρωπαϊκή Ένωση.
<SPEAKER ID="058" NAME="Σταύρος Αρναουτάκης" AFFILIATION="PSE">
Κυρία Πρόεδρε, σήμερα, επτά μήνες μετά την έναρξη της τέταρτης προγραμματικής περιόδου, και ενόψει της συζήτησης για το μέλλον της πολιτικής συνοχής, με την έκθεση αυτή, για την οποία εκφράζω τα συγχαρητήριά μου στην εισηγήτρια, το Ευρωπαϊκό Κοινοβούλιο τονίζει ότι στη νέα προγραμματική περίοδο δεν υπάρχουν περιθώρια αποτυχίας.
<P>
" πολιτική συνοχής όχι μόνο πρέπει να επιτύχει τους στόχους που έχει θέσει και να ενισχύσει την ανάπτυξη και την απασχόληση στις φτωχότερες περιφέρειες αλλά πρέπει επίσης να καταφέρει να γίνουν ορατά, αντιληπτά και αποδεκτά από όλους και σε όλα τα επίπεδα τα αποτελέσματά της.
<P>
" χορήγηση και η δέσμευση των κονδυλίων από μόνη της δεν εγγυάται τη σωστή αξιοποίηση των πόρων αλλά ούτε και τη μείωση των διευρυμένων, όπως σήμερα καταγράφονται, ανισοτήτων ανάμεσα στις ευρωπαϊκές περιφέρειες. " σωστή αξιοποίηση απαιτεί συντονισμό και συμμετοχή όλων των επιπέδων.
<P>
Αγαπητοί συνάδελφοι, διανύουμε μία περίοδο έντονων οικονομικών αλλαγών και προκλήσεων. Οφείλουμε να προστατεύσουμε και να προβάλουμε την πολιτική που κάνει πράξη την αλληλεγγύη και τη συνοχή και να ενισχύσουμε την αποτελεσματικότητά της.
<P>
Στην έκθεση αυτή δίνονται σημαντικές συστάσεις προς αυτή την κατεύθυνση. Ας τις αξιοποιήσουμε!
<SPEAKER ID="059" NAME="Gábor Harangozó" AFFILIATION="PSE">
(HU) Καταρχάς, επιτρέψτε μου να συγχαρώ τον εισηγητή για την ιδιαίτερα επιτυχημένη και εξαιρετική έκθεση.
<P>
Προκειμένου να επιτευχθεί ανάπτυξη στις περιφέρειες που τη χρειάζονται περισσότερο, πρέπει να λάβουμε υπόψη μας τα διακριτικά χαρακτηριστικά τους. Είναι προφανές ότι σε πρώτη φάση, οι ανισότητες στο εσωτερικό των χωρών σημείωσαν αύξηση. " ανάπτυξη σε εθνικό επίπεδο μπορούμε να πούμε πως είναι καλή, παρόλο που συγκεντρώνεται στο κεφάλαιο και στις αστικές περιφέρειες. Στο μεταξύ, στις τυπικά αγροτικές περιοχές διαπιστώνεται αυξημένη φτώχεια και έχουν δημιουργηθεί κλασσικά γκέτο.
<P>
Αυτό το πρόβλημα ξεπερνάει κατά πολύ το δυναμικό της αγροτικής ανάπτυξης και επομένως οποιαδήποτε ελπίδα αλλαγής μπορεί να βασιστεί μόνο σε σκόπιμη εναρμόνιση των θεμελίων και σε περίπλοκες εξελίξεις. Γι' αυτόν τον λόγο κρίνω απαραίτητο να δοθεί προτεραιότητα στις αγροτικές περιφέρειες. Ομοίως, μεγαλύτερη έμφαση πρέπει να δοθεί στη βοήθεια των μειονοτήτων να συμβαδίσουν και σε προγράμματα κατάρτισης και ανάπτυξης νέων δεξιοτήτων όσον αφορά αυτόν τον στόχο.
<P>
Επιπλέον, θεωρώ σημαντικό να αυξηθεί η ικανότητα απορρόφησης των νέων κρατών μελών και να επεκταθεί περαιτέρω η τεχνική βοήθεια που απαιτεί αυτό. Με αυτόν τον τρόπο αυτή η ολοκλήρωση μπορεί να αποτελέσει μέσο για την ολοκλήρωση της Ευρώπης των περιφερειών.
<SPEAKER ID="060" NAME="Emanuel Jardim Fernandes" AFFILIATION="PSE">
(PT) Κυρία Πρόεδρε, η έκθεση της κ. de Oedenberg δεν είναι απλώς εξαιρετική, αποτελώντας αποτέλεσμα της απόλυτα ανοιχτής στάσης της και της ικανότητάς της να διαπραγματεύεται συμβιβασμούς, αλλά επισημαίνει επίσης τις ισχυρές περιφερειακές ανισότητες που υπάρχουν σε όλη την Ευρώπη, τόσο στα νέα κράτη μέλη όσο και στα παλαιά, όπου ένα μεγάλο τμήμα των περιφερειών βρέθηκαν αποκλεισμένες από την ομάδα των φτωχότερων περιφερειών καθαρά λόγω των στατιστικών που δεν είναι πάντα ολοκληρωμένες και επαρκώς συγκριτικές και αυτό επομένως πρέπει να βελτιωθεί.
<P>
Καθώς προέρχομαι από μια εξόχως απόκεντρη περιφέρεια, το νησί Μαδέιρα, έχω συμβάλει με πολλούς τρόπους με τους παρακάτω στόχους: διασφαλίζοντας την έγκριση της πολιτικής συνοχής για τις εξόχως απόκεντρες περιφέρειες, όπως αναφέρεται στο άρθρο 29, τμήμα 2, επιτυγχάνοντας έναν σαφέστερο ορισμό των κριτηρίων για τον καθορισμό των περιφερειών που είναι φτωχές και αυτών που είναι πλούσιες· και ενισχύοντας την έρευνα και την εκπαίδευση στην πορεία προς την ανάπτυξη, γιατί οι εν λόγω περιφέρειες πρέπει να βρουν έναν αποτελεσματικό τρόπο να βγουν από την κατάσταση στην οποία βρίσκονται.
<SPEAKER ID="061" NAME="Janez Potočnik">
Επιτροπή. (EN) Κυρία Πρόεδρε, δεν υπάρχει αμφιβολία ότι οι φτωχότερες περιοχές της Ευρώπης χρειάζονται προσοχή. Μερικές περιοχές στην Ευρώπη χρειάζονται ιδιαίτερη προσοχή, για παράδειγμα, οι περιοχές με στατιστικό μειονέκτημα, οι εξόχως απόκεντρες και απομονωμένες περιοχές και οι πόλεις. Είναι σημαντικό να εστιάσουμε στην αναδιάρθρωση της διαρθρωτικής ενίσχυσης και να δοθεί περισσότερη προσοχή στους στόχους της Λισαβόνας για την καινοτομία, την έρευνα και την ανάπτυξη, καθώς πρόκειται για δραστηριότητες που θα δημιουργήσουν μια στέρεη βάση για τις μελλοντικές οικονομίες εκείνων των περιοχών. Πρέπει επίσης να λάβουμε σοβαρά υπόψη τη μείωση της κατανάλωσης ενέργειας μέσω των ανανεώσιμων πηγών ενέργειας, οι οποίες θα παράσχουν μια στέρεη βάση για το βιώσιμο μέλλον των εν λόγω χωρών.
<P>
" διάσταση του φύλου είναι μια οριζόντια αρχή που θα ακολουθήσουμε σε όλες τις ενέργειές μας που αναλαμβάνονται στο πλαίσιο όλων των διαρθρωτικών ταμείων. " ικανότητα απορρόφησης είναι κάτι στο οποίο εστιάζουμε συνεχώς. Όλο αυτό έχει λάβει, και θα συνεχίσει να λαμβάνει, σταθερή προσοχή.
<P>
" αλληλεγγύη με τους φτωχότερους λαούς στην Ευρώπη αποτελεί τη ραχοκοκαλιά της Ευρωπαϊκής Ένωσης, ειδικά μετά τις δύο πρόσφατες διευρύνσεις. Δεν πρέπει να αρνηθούμε τα προβλήματα, αλλά δεν πρέπει να λησμονήσουμε τα καλά αποτελέσματα που έχουμε επιτύχει στο παρελθόν. Είναι σημαντικό να μιλήσουμε τόσο για τις επιτυχίες όσο και για τα προβλήματα, επειδή αυτός είναι ένας τρόπος για ακόμη μεγαλύτερη αναγνώριση μιας πολιτικής συνοχής και επίλυσης των μελλοντικών προβλημάτων.
<P>
Θα ήθελα να σας ευχαριστήσω για την άριστη έκθεση Geringer, τα σχόλιά σας και τις κρίσιμες παρατηρήσεις σας. Είναι καθήκον μας να εξετάσουμε τα προβλήματα των φτωχότερων λαών στην Ευρώπη. " Επιτροπή θα εστιάσει ασφαλώς σε αυτό. " αλληλεγγύη πρέπει να παραμείνει ένας από τους τομείς όπου παρουσιάζουμε το ανθρώπινο πρόσωπο της Ευρώπης συνολικά.
<SPEAKER ID="062" NAME="Πρόεδρος">
" συζήτηση έληξε.
<P>
" ψηφοφορία θα διεξαχθεί στην Ώρα των Ψηφοφοριών, σε λίγα λεπτά.
<SPEAKER ID="064" NAME="Πρόεδρος">
Κυρίες και κύριοι, όσο πιο γρήγορα ψηφίσουμε, τόσο πιο γρήγορα θα μπορέσετε να αρχίσετε τις διακοπές σας, που τις αξίζετε. Φυσικά όμως έχουμε και τη συνεδρίαση που θα γίνει σήμερα το απόγευμα. Θα ήθελα να ζητήσω από τον συνάδελφο Robert Atkins να φροντίσει ότι την επόμενη φορά θα είναι εδώ στην ώρα τους όλοι οι συνάδελφοι.
<SPEAKER ID="065" NAME="Thomas Wise" AFFILIATION="IND/DEM">
(EN) Κύριε Πρόεδρε, επί της διαδικασίας, είμαι πεπεισμένος ότι ο Sir Robert με χαρά του θα κάνει κάτι τέτοιο, αν μπορείτε να διασφαλίσετε πως θα ξεκινήσουμε στην ώρα μας!
<SPEAKER ID="066" NAME="Πρόεδρος">
" παρατήρησή σας δεν ισχύει για σήμερα, κύριε Wise, γιατί ο κ. Atkins δεν κατάφερε ακόμα να εξασφαλίσει την πειθαρχία των συναδέλφων του Σώματος, μολονότι ασφαλώς θα το κάνει στο μέλλον. Τότε θα μπορέσουμε να κρίνουμε οι μεν τους δε δίκαια και αντικειμενικά.
<SPEAKER ID="067" NAME="Sir Robert Atkins  -" AFFILIATION="PPE-DE">
(EN) Κύριε Πρόεδρε, είμαι βέβαιος ότι αν όποιος ασκούσε την Προεδρία ξεκινούσε εγκαίρως, οι βουλευτές θα συνειδητοποιούσαν σύντομα ότι θα έπρεπε να είναι εδώ στην ώρα τους!
<P>
(Χειροκροτήματα)
<SPEAKER ID="068" NAME="Giles Chichester" AFFILIATION="PPE-DE">
(EN) Κύριε Πρόεδρε, πολλοί από εμάς φθόνησαν ιδιαίτερα τη δεξιότητά σας να απομακρυνθείτε από το προεδρείο χθες την ώρα του γεύματος. Τη στιγμή που παραμείναμε εδώ για να ψηφίσουμε, αποχωρήσατε για να γευματίσετε. Θα κάνετε το ίδιο σήμερα;
<P>
(Γέλια)
<SPEAKER ID="069" NAME="Πρόεδρος">
Κύριε Chichester, δεν ξέρω αν επιδιώκετε το αξίωμα του προέδρου του Ευρωπαϊκού Κοινοβουλίου. Αν όμως γίνετε κάποτε πρόεδρος, θα διαπιστώσετε ότι ο στόχος μου δεν ήταν τόσο να πάω για φαγητό όσο το να εκπληρώσω μεγάλο αριθμό υποχρεώσεων.
