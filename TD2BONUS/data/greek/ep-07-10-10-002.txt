<CHAPTER ID="002">
Νεκρολογία 
<SPEAKER ID="006" NAME="Πρόεδρος">
Κυρίες και κύριοι, έχω το θλιβερό καθήκον να σας ενημερώσω για τον θάνατο ενός συναδέλφου και ενός πρώην συναδέλφου.
<P>
Ο συνάδελφός μας Fausto Correia απεβίωσε χθες το πρωί. Γεννήθηκε στις 29 Οκτωβρίου 1951 στην Coimbra και ήταν μόλις 55 ετών. Αφήνει πίσω του τη σύζυγό του και τρεις γιους. Αφού ολοκλήρωσε τις σπουδές του στα νομικά στο πανεπιστήμιο της ιδιαίτερης πατρίδας του Coimbra, ακολούθησε μία σημαντική σταδιοδρομία ως δικηγόρος, δημοσιογράφος και στη συνέχεια πολιτικός στην Πορτογαλία. Υπήρξε για μεγάλο διάστημα μέλος του κοινοβουλίου της Πορτογαλίας και υπουργός υπό τον πρωθυπουργό António Guterres. Ήταν μέλος του Ευρωπαϊκού Κοινοβουλίου από το 2004. Ο Fausto Correia ήταν και παραμένει γνωστός και αγαπητός στην Πορτογαλία επειδή αφιέρωσε όλη του τη ζωή στην εδραίωση της δημοκρατίας και αφοσιώθηκε στις κεντρικές αξίες της αδελφοσύνης και της καλής γειτονίας. " απουσία του Fausto Correia θα είναι οδυνηρή για την οικογένειά του, τους φίλους του και για εμάς τους συναδέλφους του.
<P>
Κατά τη συνεδρίαση της Τετάρτης και της Πέμπτης αυτής της εβδομάδας θα ανοίξει μπροστά στην αίθουσα βιβλίο συλλυπητηρίων για τα μηνύματα συμπαράστασης των μελών και των συνεργατών του Ευρωπαϊκού Κοινοβουλίου.
<P>
Πληροφορηθήκαμε με μεγάλη λύπη τον θάνατο του πρώην συναδέλφου μας Christian de la Malène, που διετέλεσε δύο φορές μέλος του Ευρωπαϊκού Κοινοβουλίου, από το 1959 ως το 1961 και από το 1962 ως το 1994. Ο Christian de la Malène, που έχει επίσης διατελέσει υπουργός και μέλος της γερουσίας υπό τον πρόεδρο De Gaulle, απεβίωσε στις 26 Σεπτεμβρίου σε ηλικία 86 ετών. Ως πρώην πρόεδρος της Ομάδας των Ευρωπαίων Προοδευτικών Δημοκρατών και της Ομάδας Συνασπισμού των Ευρωπαίων Δημοκρατών, ο Christian de la Malène ήταν εκ πεποιθήσεως Ευρωπαίος στην καρδιά και στο μυαλό. Αφιέρωσε τη μακρά ζωή του σε μία ισχυρή και δημοκρατική Ευρώπη και σε μία πολιτική κοινότητα.
<P>
Ο Christian de la Malène ήταν ένας συνάδελφος και φίλος που θα τον θυμόμαστε για τον ανθρωπισμό του και για την αφοσίωσή του στην πολιτική. Τιμούμε με ευγνωμοσύνη τη μνήμη του.
<P>
Παρακαλώ να τηρήσουμε ενός λεπτού σιγή για τους εκλιπόντες συναδέλφους.
<P>
(Το Σώμα, όρθιο, τηρεί ενός λεπτού σιγή).
